<!-- Post april  22 -->
<article class="box post" id="november22">
  <header>
      <h2 class="blogpost-title" id="november22" style="text-align: center">Blogginlägg November
      </h2>
  </header>
  <br>

  <h5 style="text-align: center;">
    Tillsammans – ett utforskande team som supportar varandra
  </h5>
  <p>
      <img class="image featured postimg" src="images/nov22/first.png" style="width: 80%; height: auto; max-width: 80%; max-height: 350;" />
      <i>
        En droppe droppad i livets älv, har ingen kraft att flyta själv. Det ställs ett krav på varenda droppe: Hjälp till att hålla de andra oppe!" 
      </i> 
      (Tage Danielsson)
  </p>

  <p>
    Tillsammans – ett utforskande team som supportar varandra! 
    Med de orden inledde Karin Gandini en workshop i värdnätverket inför våra förberedelser för att ta emot Bordercrossing i Oskarshamn.
  </p>

  <p>
    Den 19 september invigde vi tillsammans Bordercrossing och via den här <a href="https://www.youtube.com/watch?v=V3F6I3Rpm_E">länken</a> 
    kommer du till filmen som Therese Stenberg satt samman!
  </p>

  <p>
    I mötet med många av er så hör jag berättelser om vad Bordercrossing betyder för utvecklingen av professionen och undervisningen, 
    vi blir laddade med många nya erfarenheter och tankar. Inte minst hör jag hur mycket delat lärande som sker i mötet med kollegor 
    och hur inspirerande det är. Jag vill återvända till det här blogginläggets rubrik eftersom utforskande och undersökande är så 
    centrala begrepp för oss.
    Jaa, varför är begreppen utforska och team så centralt för oss? Varför ska vi vara ett utforskande team, varför är det viktigt?
  </p>

  <p>
    När jag sökte på begreppet utforska så hittade jag följande synonymer:
    undersöka, ta reda på, försöka reda ut, utreda, granska, pröva, rekognoscera, spana, speja, sondera. 
    Utforska är sammansatt av ut och forska!
    Begreppet team kan vara synonymt med grupper, arbetslag och det finns en kraft i grupper som samarbetar för 
    att utföra ett uppdrag. Grupper är så mycket mer än summan av individerna och hur vi kommunicerar, ger feedback och 
    hanterar konflikter påverkar i vilken omfattning vi lyckas att nå våra mål. I ett fungerande team/arbetslag 
    hjälper vi varandra att förstå mer och kreativiteten leder ofta till att vi kommer fram till nya oväntade idéer och lösningar.
  </p>

  <p>
    <i>
      ”När en grupp blir ett team händer något enastående. Arbetet känns inte som en börda. Det blir roligt. 
      Medlemmar i högpresterande team känner sig involverade, engagerade och uppskattade”
    </i>
     (Wheelan,S.2021).
  </p>

  <p>
    Så att vi är ett utforskande team tänker jag innebär att vara nyfikna och förundrade tillsammans. 
    Vi har med utgångspunkt i läroplanen och våra löften formulerat oss i en gemensam verksamhetsidé kring 
    vilken förskola vi strävar efter att erbjuda våra barn och du och jag tar ansvar för att omsätta idén 
    till handlingar i mötet mellan varandra, barnen och deras föräldrar. Vi behöver ge varandra nya idéer - ett livslång lärande.
  </p>

  <p>
    Vi skriver så här i vår gemensamma verksamhetsidé: 
    <i>
      ”Tillsammans med barnen i ett utforskande arbetssätt blir man, 
      som pedagog, en del av samspelet och därför också en aktiv del i att skapa kunskap tillsammans med barnen”
    </i>
  </p>

  <p>
    Jag hade förmånen att få vara med och ta del av ett anförande som Harold Göthson höll i en internationell konferens där 
    han bland annat menar att: 
    <i>
      utbildning borde ses som en mötesplats där syftet är att lära tillsammans och det 
      grundläggande målet är ett demokratiskt samhälle. 
    </i>
  </p>

  <p>
    Förskolan är en viktig mötesplats och kan också ses som ett minisamhälle där barnen utvecklar viktiga 
    förmågor som kreativitet och nyfikenhet, att lösa problem och utveckla ett kritiskt tänkande och lära 
    sig att samarbeta och kommunicera, precis det som vi behöver utveckla i vårt samhälle. På samma sätt 
    som vi behöver vara ett utforskande team i våra arbetslag så behöver också barnen vara en del i ett utforskande team.
  </p>

  <p>
    Barnen har en stark inneboende kraft att utforska världen och vi använder pedagogiken för att skapa nya tankar, 
    nya idéer om vår framtid, vi måste vara optimister och skapa hopp hos våra barn! Vi vet redan att lärandet uppstår 
    i mötet med andra människor och den pedagogiska miljön. Barnen utforskar och kommunicerar med föremål, material, 
    andra barn och vuxna. Digitala verktyg kan vidga, fördjupa och utveckla barnens utforskande om vi pedagoger skapar 
    förutsättningar för barnens lust att uttrycka sig och verkar för ett meningsfullt sammanhang att språka i. 
  </p>

  <p>
    Mitt eget möte med Bordercrossing väcker många tankar och känslor. I mötet med veporna förstår jag att barnen 
    får vara med i sammanhang där de verkligen utvecklar ett rikt och ganska avancerat språk. Jag tror att barnen 
    förutom en rik miljö möter en förskola där de i mindre grupper får uppgifter som blir väldigt intressanta och 
    spännande och jag tror att ju mer vi vet om naturen ju mer omsorg visar vi om naturen. Om jag får gå nära en 
    blomma och möta den på många olika sätt så kommer jag att skärpa blicken och förmodligen ser jag fler blommor 
    och fler detaljer. Jag tror inte att det bara handlar om att göra något vackert utan mer om att väcka frågor 
    och sedan vara nära för att lyssna till vad barnen samtalar om och låta dialogen ta tid.
  </p>

  <p>
    Visst är det fantastiskt att färg, form, doft finns redan i ett frö. Hur kan en hel växt få plats i ett frö? 
    Dessa frågor skulle barnen säkert ha många spännande teorier kring och när vi iscensätter miljöer där barnen 
    kan få utforska med digitala och analoga verktyg, likt ateljéerna du möter i Bordercrossing så blir våra 
    observationer och dokumentationer väldigt meningsfulla. Du och jag behöver fundera över hur bra vi är på 
    att fånga barnens drivkrafter, hur jag är utforskande och varför jag ska vara det? Vi lär oss mest när 
    det är meningsfullt, roligt och spännande, eller hur? Hur gör vi för att hålla den nyfikna lusten uppe?
  </p>
  
  <p>
    I flera olika sammanhang pågår nu också dialoger om vad som mer kan förbinda oss och hur vi i ännu större 
    omfattning kan stärka tillsammansheten framåt, kanske kan det ske genom att också gå in ett kommungemensamt tema? 
    Ett paraplytema att utgå ifrån, ett brett team med stark koppling till läroplanen och vår gemensamma verksamhetsidé 
    med tillräckligt utrymme så att alla förskolor känner att de får plats för projektidéer. Kanske kan det bli så att 
    våren 2023 blir ett gemensamt förprojekterande, att enas om ett intressant tema som vi går in i till hösten 2023. 
    Och tänk om idén, som vuxit fram via Bordercrossing, om ett eget Oskarshamnscrossing till uppstarten av hösten 2024 
    skulle kunna bli möjligt? Tänk att ha våra förskolors vepor med ett gemensamt tema som utgångspunkt men stor plats 
    för alla olika projekt som kan växa fram under temat, vilken kraft och vilken spännande analys vi skulle kunna gå in i tillsammans!
  </p>
  
  <p>
    Så till sist en påminnelse om din reflektionsbok som uttrycker en förväntan på att Du- alltså alla- vill bidra till 
    att tillsammans utveckla Oskarshamns alla förskolor.
    Att reflektera är när vi anstränger oss för att försöka förstå något vi upplever. För oss som arbetar i 
    förskolan är det framför allt barns lärande som vi vill få syn på och sedan utmana med vägledning av vår gemensamma verksamhetsidé.
    <br>
    Vi fortsätter också att tillsammans ha våra undersökningsfrågor i fokus:
    <ul>
      <li><b>På vilket sätt gynnar de digitala och analoga verktygen vårt undersökande och fördjupning av projekten?</b></li>
      <li><b>På vilket sätt blir det också språkutvecklande? </b></li>
    </ul>
  </p>
  
  <p>
    Jag hoppas innerligt att du och jag  i mötet med Bordercrossing stärker vår egen förmåga 
    och vår egen lust till utforskande, att din självkänsla stärks så att du kan möta barnen i ett utforskande.
  </p>

  <p>
    Tillsammans är vi ett utforskande team som supportar varandra 
  </p>

  <p>
    PS:
    <br>
    Alla SKUA moduler från Jönköpings University finns fortfarande att tillgå, så använd de gärna!
    Nedan finns också länken till Susanna Anderstafs hälsning till oss när vi samlades för invigning av Bordercrossing.
    <br>
    <a href="https://play.ju.se/media/Introduktion+-+Susanna+Anderstaf/0_8k061cka">Introduktion - Susanna Anderstaf</a>
  </p>
</article>




















