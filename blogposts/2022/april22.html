<!-- Post april  22 -->
<article class="box post" id="22">
  <header>
      <h2 class="blogpost-title" id="apr22" style="text-align: center">Blogginlägg April
      </h2>
  </header>
  <br>

  <h5 style="text-align: center;">
    Ett rikt språk för ett gott liv
  </h5>
  <p>
      <img class="image featured postimg" src="images/apr22/Bild1.png" style="width: 80%; height: auto; max-width: 80%; max-height: 350;" />
      Att skapa språk och mening – jag är en samtalande och språkande pedagog
  </p>

  <p>
    Du och jag som pedagoger, vårt möte med barnen och varandra samt vår förmåga att gå i dialog och skapa mening tillsammans med barnen är helt avgörande för att barnen ska utveckla ett rikt språk! Och…ett rikt språk är 
    helt avgörande för att kunna vara och bli en demokratisk människa. Att äga förmågan att kommunicera tankar, frågor, idéer och förståelser innebär att ha makt. Det är du och jag som skapar förutsättningar för ett rikt språkande barn, 
    vilken möjlighet vi har att göra skillnad för varje barn!
  </p>

  <p>
    I vår gemensamma verksamhetsidé gör vi utifrån skollag, läroplan och våra löften en rad ställningstagande kring vilken förskola barnen har rätt till hos oss och bland annat handlar det om en språkande och samtalande pedagog då vi skriver:
    <br>
    <br>
    <i>”Pedagogen skapar förutsättningar för barnens lust att uttrycka sig och verkar för ett meningsfullt sammanhang att språk i” </i> (Dahlbeck & Westlund, 2019).
    <br>
    <i>
      ”Det handlar om ett aktivt lyssnande, en professionell pedagog som är medveten om att det främsta redskapet för att utveckla barnens språkliga förmågor i förskolan är pedagogens eget språk och sätt att kommunicera”
    </i>
  </p>

  <p>
    Tänk att hela dagarna tillsammans med barnen är ett stort språkbad då vi på ett medvetet sätt planerar för att språket på ett tydligt sätt också vävs in under hela dagen så att barnen möter ord och begrepp på många olika sätt, 
    att få leka, dansa, dramatisera, teckna, spela, sjunga, bygga, konstruera och skriva i meningsfulla sammanhang. 
  </p>

  <p>
    Då kan man ju fundera på vad som skapar mening och vad som kan bli ett meningsfullt sammanhang? 
  </p>

  <p>
    Jo, det är här vårt ställningstagande om ett undersökande förhållningssätt och att arbeta i projekt där alla ämnesområden vi ska arbeta med förbinds, korsar och befruktar varandra också blir ett 
    meningsfullt sammanhang att språka i. Det som jag får uppleva med mina sinnen blir till minnen! 
  </p>

  <p>
    <i>
      ”Ett meningsfullt sammanhang tar sin utgångspunkt i barnens erfarenheter, intressen, nyfikenhet och i deras förundran”.
    </i>
  </p>

  <p>
    Psykologiprofessor Alison Gopniks undersökningar visar att barn är mer öppna för det komplexa och testar flera möjliga lösningar innan de bestämmer sig för vilket som är rätt medan vuxnas förklaringar 
    om hur saker och ting fungerar kan ha en begränsande inverkan på barnens eget utforskande (Dahlbeck&Westlund). 
  </p>

  <p>
    Vi vill vara en tänkande och undersökande organisation och för att bli och vara det måste vi därför också våga titta på oss själva. Om vi vet och förstår det Gopnik kommit fram till (ovan) så behöver 
    vi också använda dokumentationer och observationer och lägga en särskild blick på mitt förhållningssätt som pedagog och vilka konsekvenser det får för barnens tilltro till sig själva och deras utveckling och lärande, 
    vem barnen kan bli i mötet med mig. Det är i detta sammanhang vi får möjlighet att vidga våra normer och istället låta normerna förflytta sig. Jag vet av egen erfarenhet att det inte alltid är roligt att upptäcka att jag 
    själv ibland faktiskt har varit en begränsning för barns utforskande men jag vet också att varje gång jag själv reflekterat över det så har jag också kunnat utveckla mig själv som pedagog men med en kärleksfull blick mot mig själv. 
    Men för att upptäcka det så har det varit viktigt med en vision och tanke om vilken förskola vi vill vara, ett öppet klimat, kollegor att reflektera tillsammans med och gemensam dokumentation att utgå ifrån.
  </p>

  <p>
    Nu har vi under en tid haft förmånen att tillsammans möta, ta del av och gå i dialog med vår gemensamma kompetensutveckling kring att utveckla en medvetenhet om ett språk- och kunskapsutvecklande arbetssätt och ett 
    interkulturellt förhållningssätt. Jag tänker att hela den här satsningen också kan ses i termer av ett demokratiprojekt eftersom vi vet att det verbala språket är vägen in i samhället.
  </p>

  <p>
    Vi började hösten 2020 med att fördjupningspedagoger och rektorer fördjupade sig i vad kollegialt lärande kan vara och bli. Här fick vi olika verktyg för att leda reflektionsarbetet och på så sätt stärka en 
    reflekterande kultur tillsammans på förskolorna.
  </p>

  <p>
    Nästa steg i vår utbildning (vårterminen 2021) var ett gemensamt baspaket med fokus interkulturellt förhållningssätt som utgår ifrån att kulturer är resultat av socialt samspel. 
    <i>
      ”Kulturer är inte bara föränderliga och mångfacetterade utan de (om)skapas på olika sociala arenor, där förskolan är en sådan arena. Ett interkulturellt förhållningssätt 
      inrymmer en kritisk och reflekterande hållning såväl till mig själv som till förgivettagna normer och fördomar om andra”
    </i>
    (Stier & Riddersporre,2019)
  </p>

  <p>
    Under hösten 2021 och våren 2022 har vi arbetat med en specialisering för oss i förskolan och vi har mött Susanna Anderstaf och Isabelle Wiberg från Jönköpings University i snart sex olika moduler.
    <ul>
      <li>En värdefull förskolepedagogik</li>
      <li>Miljöns betydelse för SKUA och meningsskapande</li>
      <li>Språk och kunskapsutvecklande processer genom lek och utforskande</li>
      <li>Att använda digitala verktyg som stöd för berättande i relation till undervisning</li>
      <li>Att arbeta med ljus och musik som kommunikation i ett projekt</li>
      <li>I maj kommer modulen; Oskarshamn berättar</li>
    </ul>
    <br>
    Parallellt med de här modulerna har vi i ledningsgruppen lärt oss mer kring att leda förändringsarbete i ett språk och kunskapsutvecklande praktik
  </p>

  <p>
    Jag tänker att det är nu vi behöver stanna upp en stund, tänka tillbaka och kanske också gå tillbaka till modulerna och titta ännu en gång. Det är så lätt att fortbildning kommer och fortbildning går 
    men i praktiken blir det ingen långvarig förändring. Modulerna finns tillgängliga ett år framåt, så vi har verkligen chansen att backa tillbaka så ofta vi behöver.
  </p>

  <p>
    Nu är jag tacksam för att få arbeta i förskoleområdet tillsammans med dig för jag vet att vi tillsammans tar ansvar för att fortsätta att fördjupa oss och använda oss så att SKUA och IKF blir en 
    kompetensutveckling som gör skillnad för barnens utveckling och lärande.
  </p>

  <p>
    När förskoleområdets utvecklingsgrupp träffades så delade vi med oss av vad SKUA och IKF har inneburit för oss på våra förskolor och vad vi ser för framgångsfaktorer
    <br>
    <ul>
      <li>Häftigt att höra alla berättelser – vi har väldigt mycket kompetens tillsammans!</li>
      <li>Vi kanske behöver reflektera mer tillsammans kring vad vi lärt oss i SKUA – göra en sammanställning tillsammans på våra förskolor. Det blir tydligt och konkret och ger en känsla av att vi lyckas!!</li>
      <li>En känsla av att SÅ HÄR MYCKET HAR VI GJORT.</li>
      <li>Vi är förutsättningen för att nya miljöer och material ska fungera, en närvarande pedagog.</li>
      <li>Samtalsmodellerna används. Att alla kommer till tals (Rundan och EPAN)</li>
      <li>Att våga vara i vilsenheten … att våga ställa frågan… är det bara jag som inte förstår?</li>
      <li>Det kan bli lite mycket av JAG och DU…. Att få till en VI känsla är otroligt centralt. Att bli överens- gemensamma kontrakt med vad som ska gälla hos oss.</li>
      <li>Kontroll – att våga tappa kontrollen – det är också spännande i ett utforskande arbetssätt.</li>
      <li>Varför ska vi göra den här miljön (ritningar)? Vad ska den här bli för barnen? Hur ska den skötas?</li>
      <li>Att introducera material</li>
      <li>Att barnen är delaktiga i processerna</li>
      <li>Att det finns en progression i material- att lära sig hur material ska skötas.</li>
      <li>Överenskommelser – så här är det på vår förskola – en förutsättning för likvärdighet</li>
      <li>Värdeorden och väven.</li>
      <li>Att skugga och göra besök hos varandra, att dela lärandet.</li>
      <li>Ett ansvarstagande hos varje pedagog, att få en glöd i sitt yrke – en arbetsglädje.</li>
      <li>Modulerna från JU har varit väldigt verksamhetsnära och gjort skillnad för oss.</li>
      <li>Dialogen har förändrats – fler har fått upp ögonen för hundraspråklighet att språken hänger samman. Vi behöver fortsätta med det</li>
    </ul>
  </p>

  <p>
    Det finns en stor önskan att vi skapar förutsättningar för att dela ännu mer med varandra för tillsammans har vi så otroligt mycket kompetens. En tanke som väcks är också om vi ska ha ett gemensamt tema i 
    hela förskoleområdet att samlas kring? En undersökningsfråga som vi vill gå in i tillsammans men som kan ta sig i många olika uttryck och projekt på förskolorna, spännande!
  </p>

  <p>
    Så till sist vill jag problematisera hur det kan bli med olika begrepp. Ibland så hör jag att vi inte ska planera i förskolan längre och jag vill i slutet av detta blogginlägg skriva några rader om det. 
    Jag tänker att vi är i en synvända där vi i förskolan under en lång tid har arbetat med olika teman med finplanering och grovplanering. Vi är nu i en process där vi mer ska arbeta i projekt där vad vi gör idag 
    hänger samman med vad vi gjorde i går och ska göra i morgon och det innebär en synvända också vad det gäller planering. När vi på den pedagogiska måndagen möts i reflektion kring projektets olika dokumentationer så 
    försöker vi att tolka det vi ser och hör på många olika sätt och vi planerar också för nästa steg hur vi ska gå vidare, vad vi ska fördjupa oss kring, stanna upp vid och hur vi ska göra det. Hur vi ska iscensätta 
    miljöer och material som gör att frågan och utforskandet kan gå vidare i projektet. Vi planerar också för hur vi ska dokumentera och vem som gör vad. Vänd gärna tillbaka till blogginlägget för september 2021, 
    där finns filmen som vi hade på uppstartsdagen om vår gemensamma idé. Kika gärna på hela eller spola fram till 11:56 in i filmen så finns ett avsnitt om just pedagogisk dokumentation.
  </p>

  <p>
    I ledningsgruppen reflekterar vi kring dokumentationer och observationer från våra förskolor för att också försöka förstå hur projekten också är språk- och kunskapsutvecklande för våra barn. 
    Sist fick vi ta del av en dokumentation där våra yngre barn verkade vara väldigt fascinerade av olika hål. Det är fascinerande hur barnen använder sina kroppar i sitt utforskande. När du tittar på bilderna så kanske 
    nya frågor väcks hos dig? Hur kan vi förstå och tolka bilderna? Hur skulle detta kunna fortsätta och bli ett spännande projekt tillsammans med barnen? Vilka tillägg kan vi göra inne eller ute? Vilket material kan vi 
    tillföra? Hur kan vi ge tillbaka dokumentationen och reflektera tillsammans med barnen?
  </p>

  <p>
    Kan barnens möte med olika hål vara och bli en meningsskapande språkutvecklande process?
    <img class="image featured postimg" src="images/apr22/Bild2.png" style="width: 80%; height: auto; max-width: 80%; max-height: 350;" />
  </p>

  <p>
    I mötet med Bordercrossing så kommer vi att lära mer om pedagogisk dokumentation och hur den blir motorn i att arbeta undersökande i processer tillsammans med barnen. Projekt som blir både språk- och 
    kunskapsutvecklande i meningsfulla sammanhang, Vi kommer också att få pröva hur material, både analoga och digitala, kan hjälpa oss att komma i fördjupningar så nyfikenhet och nya frågor väcks som vi måste undersöka vidare tillsammans!
  </p>
</article>




















