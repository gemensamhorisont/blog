<!-- Post april  22 -->
<article class="box post" id="july22">
  <header>
      <h2 class="blogpost-title" id="july22" style="text-align: center">Blogginlägg Juli
      </h2>
  </header>
  <br>

  <h5 style="text-align: center;">
    Tillsammans gör vi bilden hel- VI har något att berätta tillsammans om våra förskolor i Oskarshamns kommun
  </h5>
  <p>
      <img class="image featured postimg" src="images/july22/july22_img1.png" style="width: 80%; height: auto; max-width: 80%; max-height: 350;" />
  </p>

  <p>
    Nu är vi i slutet av läsåret och i en tid för analys och bokslut och jag sitter och funderar över vilka steg vi tagit tillsammans och vilka steg du och jag har tagit själva men också vilka steg du vandrat tillsammans med barnen? 
    Vi har tagit spännande steg tillsammans, små och stora, och jag är otroligt stolt över att vi är på väg mot en gemensam riktning och hållning för våra förskolor!
  </p>

  <p>
    Vår gemensamma verksamhetsidé- vår gemensamma horisont bygger på förskolans uppdrag, varför förskolan finns och vilken plats den ska vara men också våra löften. Idén är till för att vi tillsammans ska känna det meningsfullt att gå till 
    arbetet varje dag och att varje barn ska få en så bra start som möjligt. Deras start kan vara skillnaden mellan utanförskap och ett meningsfullt liv med god hälsa och utbildning (Eidevald, Palmgren, 2022).
  </p>

  <p>
    Jag upplever att vi det här läsåret har tränat oss mer och mer på att lära oss att lära tillsammans, att  lärandet liksom sker i en gemenskap men där mitt individuella bidrag är en del av vårt VI. Var och en av oss är en skattkammare av 
    erfarenheter och insikter och drivkraften bygger på att just din insats är viktig för att helheten ska fungera. Vi är delar i ett projekt som inte går att göras individuellt det måste vara ett VI, ett VI tillsammans med våra styrkor och utmaningar. 
    Jag säger inte att det är en enkel resa vi är på, det krävs ansträngningar av oss, var och en för att i handling närma oss den förskola och de värden vi kommit överens om i vår idé men inom ramen för vår idé ska det alltid finnas utrymme för att ompröva och tänka kritiskt. 
    Det är du som arbetar nära barnen, tillsammans med din rektor och dina kollegor som driver och äger utvecklingen.
  </p>

  <p>
    Jaa, ett läsår… hur ska man sammanfatta det? 
    <br>
    Vad du är stolt över? Kan du komma ihåg händelser som varit viktiga för dig? Vilka steg har du tagit och vilka spår finns att följa?
    <br>
    Tänk om var och en av oss skulle ta 30 minuter och teckna ned vad jag har lärt mig och hur det lärandet gick till men också vilken mening det skapat för barnens utveckling och lärande!!
    <br>
    Det skulle också vara meningsfullt att få reda på vad du tänker är viktigt i vår organisation för att barnen ska erbjudas den förskola de har rätt till? Att få dina tankar som en gåva skulle vara väldigt lärorikt och inspirerande, så maila mig gärna och berätta!
  </p>

  <p>
    Om jag försöker mig på en sammanfattning av läsåret, några olika steg, så kan den göras i följande punkter:
    <ul>
      <li>Tillsammans kring vår gemensamma idé, våra vävar och värden som startade höstterminen.</li>
      <li>Att möta olika oro i tider av yttre press som Pandemin har varit.</li>
      <li>Dialog, dialog och sen dialog igen!</li>
      <li>Att göra, reflektera, pröva och göra igen – vi lär oss tillsammans om pedagogisk dokumentation.</li>
      <li>Att träna oss i att bygga en reflekterande kultur.</li>
      <li>Att mötas i gemensam kompetensutveckling via moduler tillsammans med Susanna Anderstaf och Isabell Wigren men också med varandra under ledning av fördjupningspedagoger och rektorer.</li>
      <li>Interkulturellt förhållningssätt – att mötas kring praktiken och med hjälp av reflektion kring den pedagogiska dokumentationen också träna oss i att synliggöra och vidga mina/dina/våra normer.</li>
      <li>Bildkurs som våra egna ”återbrukspedagoger” har lett men också en fördjupning under våren för att stärka arbetet med att barnen ska få tillgång till många uttryckssätt.</li>
      <li>Dela lärande i centralt nätverk för fördjupningspedagoger.</li>
      <li>Dela lärande i vårt introduktionsnätverk för nyexade och nyanställda förskollärare.</li>
      <li>Frisknärvaro i fokus för att ständigt förbättra vår arbetsmiljö, detta är också en förutsättning för att utveckla pedagogiken och undervisningen.</li>
      <li>Att dela lärande i förskoleområdets utvecklingsgrupp har varit väldigt inspirerande och vi ser att ett gemensamt yrkesspråk är under utveckling.</li>
    </ul>
  </p>

  <p>
    att ett gemensamt yrkesspråk är under utveckling.
Vi är ett förskoleområde i stark rörelse och jag vet att det har inneburit olika utmaningar på våra förskolor. Det är väl också en tröst att vi aldrig blir färdiga och… det är som det skall (T,Tranströmer)
  </p>

  <p>
    Så nu vill jag önska dig en skön sommar och tacka för ett meningsfullt läsår och att du tillsammans med dina kollegor skapar en förskola som vi alla kan längta till. En förskola där vi får möjlighet att skapa de bästa förutsättningarna för att varje barn ska få möjlighet att bli och vara en lärande människa.
  </p>

  <p>
    Till hösten ser vi fram emot att välkomna Bordercrossing och det ska bli väldigt spännande att fortsätta att lära oss mer från förskolor som arbetat länge med pedagogisk dokumentation som motor för projekten och hur digitala verktyg också kan bidra till ett fördjupat språkande och utforskande. 
  </p>
  <img class="image featured postimg" src="images/july22/july22_img2.png" style="width: 80%; height: auto; max-width: 80%; max-height: 350;" />
</article>




















