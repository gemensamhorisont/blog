<!-- Post april  22 -->
<article class="box post" id="jan23">
  <header>
      <h2 class="blogpost-title" id="jan23" style="text-align: center">Blogginlägg Januari
      </h2>
  </header>
  <br>

  <h5 style="text-align: center;">
    Bit läggs till bit – en tid för eftertanke och reflektion kring 
    mitt professionella omdöme, mina professionella handlingar i vårt gemensamma VI
  </h5>
  <p>
      <img class="image featured postimg" src="images/jan23/jan23_img.png" style="width: 80%; height: auto; max-width: 80%; max-height: 350;" />
  </p>

  <p>
    Vi är i en tid för bokslut och uppföljning av terminen som gått och jag tänker att det är viktigt att använda både 
    backspegel (för en tillbakablick- zooma-ut) ) och kikare (för en framåtblick, zooma in) men också en spegel där jag 
    kan se mig själv och kanske hur min förståelse har förändrats eller förflyttats under terminen och året, mitt eget lärande.
    Språket är en grundsten i en förskola som vill verka för demokrati och för mig har både SKUA och Bordercrossing varit och är ett 
    demokratiprojekt. Att arbeta med språkande kan inte skiljas från övrig pedagogisk verksamhet i våra förskolor, vi vet att språk 
    och meningsskapande hänger samman och att pedagogik och relationer är varandras förutsättning. Vi vet också att barnens dagar 
    på förskolan hänger samman med vad jag och du tänker att förskolan finns till för.
  </p>

  <p>
    När jag tittar tillbaka på 2022 så blir jag ödmjukt fylld av tacksamhet över hur vi delat lärande och utmaningar med varandra under året!
  </p>

  <p>
    Vi har klarat av en gemensam organisatorisk ansträngning därför att varje jag i vårt gemensamma vi har ansträngt sig. 
    Jag vill därför rikta ett stort tack till var och en av er som har gjort höstens resa med Bordercrossing möjlig. Utan ditt 
    bidrag hade det inte blivit en lika kraftfull kompetensutveckling. Nu håller vi i processerna framåt för vi vet, enligt forskning, 
    att långsiktighet är en framgångsfaktor för förbättringsarbete.
    Bordercrossing har också kastat ett ljus på oss själva och vår egen praktik när vi fått möjlighet att gå i dialog med vårt 
    varandra, med kollegor från andra kommuner, med Oskarhamnsrummet, veporna och ateljéerna. Att mötet med Bordercrossing på 
    olika sätt har skapat mening råder det inga tvivel om och att det på ett bra sätt fördjupat våra kunskaper kring språk- 
    och kunskapsutvecklande arbetssätt.
  </p>

  <p>
    Jag är stolt och tacksam över vårt gemensamma mod!
  </p>

  <p>
    För att påminna oss om årets moduler i SKUA så skriver jag också följande rader: 
  </p>

  <p>
    Under våren hade vi ett stort fokus på att fördjupa oss i vad ett språk- och kunskaps utvecklande arbetssätt innebär 
    för oss som arbetar i förskolans kontext och vi ansträngde oss för att utforma utbildningen i relation till vårt uppdrag 
    men också i relation till de gemensamma ställningstaganden som vi formulerat oss kring i vår gemensamma verksamhetsidé. 
    Så passa på och gå tillbaka till modulerna på nytt och på nytt (de finns tillgängliga under våren 2023). Modulerna handlade om:
    <br>
    <ul>
      <li>En värdefull förskolepedagogik</li>
      <li>Miljöns betydelse för SKUA - meningsskapande</li>
      <li>Språk och kunskapsutvecklande processer genom lek och utforskande</li>
      <li>Att använda digitala verktyg som stöd för berättande i relation till undervisning- olika erfarenheter</li>
      <li>Att arbeta med ljud och musik som kommunikation i ett projekt</li>
      <li>Oskarshamn berättar</li>
    </ul>
  </p>

  <p>
    Blogginläggets rubrik handlar om att bit läggs till bit och om att vi behöver reflektera kring vårt professionella 
    omdöme, mina professionella handlingar i vårt gemensamma VI. Vi är en tid för bokslut- vi behöver träna oss i att 
    tänka långa tankar men också att vara i långa processer tillsammans - vi strävar efter att förbinda och arbeta med 
    långsiktiga förbättringar. 
  </p>

  <p>
    Såå, vilken berättelse tecknar du ned? Hur ser ditt professionella bokslut ut? Vilka ”borders” har du själv korsat? 
    Vilka normer har du kreativt vidgat? Vad har förändrats i ditt professionella omdöme?
    Vea Vecchi som du mötte i en filmad föreläsning på Bordercrossing, berättade om att DU är själv författare av din egen 
    resa och att du kan ge dig själv nya utforskande och frågor i present! Visst är det häftigt (och ibland ansträngande) 
    att få vara i rörelse!
    Blogginläggen framåt önskar jag också ska innehålla många olika berättelser från er, det kan vara både i ord, bilder 
    eller film, hoppas du vill dela med dig!
  </p>

  <p>
    För att odla mitt professionella omdöme så behöver jag vara i reflektion över min praktik vilket innebär att 
    reagera på den, beskriva den, ingripa i den, reflektera över den, få fotfäste och bli förtrogen med den - kanske är 
    det så vår yrkeskunskap får möjlighet att utvecklas. Det professionella omdömet är ganska rörligt, det är inget fast 
    utan behöver få vara i förändring.
  </p>

  <p>
    I projekten tillsammans med barnen har vi funderat över om det blir någon skillnad om vi formulerar vår processreflektion med 
    frågan - vad ska vi fördjupa oss i tillsammans, vad ska vi stanna upp vid? Istället för att formulera oss med frågan - hur går vi vidare?
    Jag funderar över om det också är så vi behöver göra tillsammans som kollegor för att det ska bli möjligt att lära av våra 
    handlingar och utveckla ditt och mitt professionella omdöme?
  </p>

  <p>
    Det är också i den gemensamma reflektionen ett kollegialt lärande kan ges plats och förändringen av min tanke och handling 
    kan ske. Lill Langelotz (2019) skriver att det kollegiala lärandet kan skapa mening och leda till att vi utvecklar och 
    prövar nya handlingar men hon menar att det kollegiala lärandet emellanåt också tangerar att kollegor korrigerar och mer 
    eller mindre trycker ned varandra. Såå, var särskilt vaksam över hur du ger feedback som en gåva men också hur du tar 
    emot feedback som en gåva. Fundera över om hur ditt bidrag/tillägg i reflektionen möjliggör eller förhindrar den andres 
    reflektion och lärande. Allt agerande - det vi gör och det vi säger formar praktiken och det är också inom den ramen 
    som barnen ges möjlighet, eller inte ges möjlighet att utveckla sin känsla av att vara räknad med, att vara en människa 
    som bidrar till kollektivet, att mina tankar och frågor är viktiga och behövs. Att både du och jag och barnen får en känsla 
    av att igår kunde jag inte men idag kan jag och det ändrar också mina tankar om vad jag vill göra i morgon - det handlar om 
    GRIT och mindset. Vår professionella omsorg innebär också fina tankar och blickar till varandra!
  </p>

  <p>
    Så kanske kan det vara meningsfullt att fundera över hur det är att vara människa på din förskola? Hur är det 
    att vara kollega/kollegor? Hur är det att vara vårdnadshavare? Hur är det att vara rektor?
  </p>

  <p>
    Vid uppstartsdagen i augusti fick var och en av oss en reflektionsbok med en förväntan på att Du - alltså 
    alla vill bidra till att tillsammans utveckla Oskarshamns alla förskolor.
    I reflektionsbokens förtryckta sidor som du klistrade in i din bok kan vi läsa följande: 
  </p>

  <p>
    <i>
      ”Då är det viktigt att vi alla - ser med respekt på vårt eget arbete och våra egna reflektioner. 
      Vi ska inte kopiera - vi ska gå i dialog med våra kollegor som arbetar på förskolor i Reggio Emilia. 
      Och på det viset vill vi fördjupa vår gemensamma kompetens på en av vår tids stora förändringsprocesser för hela mänskligheten.
      <br>
      I mötet med  Bordercrossing fortsätter vi att lära oss mer från förskolor som arbetat länge med pedagogisk 
      dokumentation som motor för projekten och hur digitala och analoga verktyg också kan bidra till ett fördjupat språkande och utforskande.
      <br>
      Vi vet redan att lärandet uppstår i mötet med andra människor och den pedagogiska miljön. Barnen utforskar och 
      kommunicerar med föremål, material, andra barn och vuxna. Digitala verktyg kan vidga, fördjupa och utveckla barnens 
      utforskande om vi pedagoger skapar förutsättningar för barnens lust att uttrycka sig och verkar för ett meningsfullt 
      sammanhang att språka i.
    </i>
  </p>

  <p>
    <b>
      Och till sist - kanske i slutet på hösten - 
      se tillbaka på hur hösten väckt nya eller ändrat gamla frågeställningar som Du vill att vi fortsätter att borra oss in i.
    </b>
    Och det är här vi är nu, i en tid för uppföljning och reflektion!
  </p>

  <p>
    Våra ateljéer som du mötte på Bordercrossing har vi nu hittat en gemensam plats för vilket innebär att vi fortsatt kan 
    vända tillbaka för fortsatt gemensamt utforskande, mer info kommer framåt.
  </p>

  <p>
    Vi vill vara en stad och kommun där barnen hörs. Satsningen på barnkultur i samarbete med Morten på kulturen och konstnären Per Petri
    har varit väldigt spännande. Däremot tror jag inte att det, av förklarliga skäl fick tillräckligt mycket utrymme på varje 
    förskola. Nu är i alla fall barnens konstverk inramade och ska komma tillbaka till förskolorna en stund under våren men 
    egentligen blir tavlorna bäst när de är tillsammans, precis som vi &#128512; Så vi planerar ett fortsatt tillsammansliv för 
    tavlorna och kanske kan de vara en del av förprojekterandet i utformningen av ett gemensamt tema?
  </p>

  <p>
    Efter en lång och bred process som pågått under en längre tid, på alla förskolor och i våra nätverk, 
    så har vi i förskolans ledningsgrupp lyssnat in olika perspektiv och beslutat att vi från och med augusti 2023 
    ska gå in i ett gemensamt tema för alla förskolor i vår kommun. Temat ska utformas under våren och vara så brett 
    att det ger möjlighet för mängder med olika projekt på våra förskolor. Vid ett av värdarnas nätverk (BC) föddes 
    ett möjligt tema, nämligen, barns röster… och vem vet… kanske kommer det att handla om barnens röster i vår kommun?
  </p>

  <p>
    Till sist… jag inledde inlägget med att skriva om att vi, i spåren av pandemin, 
    också har klarat av en gemensam organisatorisk ansträngning därför att
    <b>varje jag</b> i vårt <b>gemensamma VI</b>
    har ansträngt sig. Vi har satt Oskarshamn på kartan och välkomnat över 1000 externa besökare till oss där vi också 
    berättat om våra förskolor i Oskarshamnsrummet, vi har något att berätta i Oskarshamn!
    En del situationer har varit tuffa och utmanat oss på olika sätt utmanat oss till att pröva nya vägar, nya 
    sätt att strukturera och organisera. Att vara i olika processer kan också ibland ta energi.  Men låt oss då 
    försöka peppa varandra och hjälpas åt för att också arbetsglädjen och motivationen ska ges plats! 
    För du är viktig för de vi är till för och som Lotta Lindgren brukar skriva i sina nyhetsbrev…
    <i>”Det är viktigt för mig att det går bra för dig”!</i>
  </p>

  <p>
    Nu ser jag fram emot våren 2023 och att få fortsätta att arbeta tillsammans med dig!
  </p>


</article>




















