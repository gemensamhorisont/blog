<!-- Post april  22 -->
<article class="box post" id="june23">
  <header>
      <h2 class="blogpost-title" id="june23" style="text-align: center">Blogginlägg Juni</h2>
  </header>
  <br>

  <h5 style="text-align: center;">
    Mellanrummet - var är det för ett rum egentligen?
  </h5>
  <p>
      <img class="image featured postimg" src="images/juni23/june_top.jpg" style="width: 80%; height: auto; max-width: 80%; max-height: 350;" />
  </p>

  <p>
    Vi närmar oss sommar och lite ledighet, ett mellanrum för avkoppling och vila. Jag vill inleda det här blogginlägget med att säga ett stort TACK för allt det fantastiska arbete du gör varje 
    dag tillsammans med barnen och dina kollegor. Jag vill tacka dig för att du det här läsåret skapat de bästa förutsättningarna för barn att utforska, lära och utveckla förmågor och värden! 
    Du är en viktig länk mellan föräldrar och samhället och arbetar för att skapa en positiv och meningsfull upplevelse för varje barn. Jag vill också säga att jag förstår att ditt 
    arbete också kan vara en utmaning ibland då du ställs inför svåra situationer men du fortsätter att kämpa för att erbjuda våra barn en förskola att längta till, 
    en plats för nya upptäckter! Oavsett om du under ledigheten planerar för en resa till stranden, ger dig ut på en roadtrip eller helt enkelt njuter av hemester 
    så önskar jag dig en sommar som blir som just du önskar.
  </p>

  <p>
    En dag i maj äter jag min lunch på stadshusets innergård och för en kort stund stannar tiden i försommarsolen. När jag ser mig omkring så fångas jag av plattsättningen och gräset 
    eller ogräset som bryter sig upp mellan plattorna. Tänk att det i sprickorna/mellanrummen mellan plattorna finns liv!
    Vilken häftig metafor för hur det kan vara i en organisation, kanske i vårt förskoleområde, är det så att det är i mellanrummen viktiga reflektioner sker? Kan ”rummet” 
    i mellanrummet bli mer än en transportsträcka mellan olika platser eller möten?
    Kanske är det också så att det i mellanrummen (som en kort stund vid lunchen) blir en fin återhämtning? När jag gör en sökning på ordet mellanrum får jag följande träffar: 
    ett avstånd mellan föremål, lucka, avbrott eller paus.
  </p>

  <p>
    Ibland kan jag höra att det finns en stress i organisationen som jag kan fundera över. Jag tror att det är viktigt att vi pratar om det vad det egentligen är som stressar, 
    att få grepp om det som vi säger måste göras och vad vi kan tänka annorlunda kring.  Hur kan tiden bli en vän och inte en fiende? Vad gör vår känsla av ”bråttomhet” i mötet 
    med varandra och barnen? Ann Åberg skriver om långsamheten som ett värde med koppling till hållbarhet. Skulle det också bidra till att öka frisknärvaron på våra förskolor? 
    Ann menar att vi på riktigt behöver fundera över hur vi kan skapa en organisation som stödjer oss i att sänka tempot och ge den aktiva 
    långsamheten en plats (inte att luta sig tillbaka och ta en paus). Hon ställer frågan: <i>Hur påverkas vardagen i förskolan om vi väljer långsamhet och upprepning 
    och tid som viktiga aspekter i barns utforskande och lärande? </i>
  </p>

  <p>
    I mitt möte med boken ”strategiskt lyssnande” väcktes några olika frågor hos mig.
    Författarna lyfter fram begreppet ”psykologisk säkerhet” i en grupp som ganska avgörande för en god arbetsmiljö. De menar att <i>”om det finns en psykologisk säkerhet 
    finns det goda förutsättningar för ett organisatoriskt lärande och ett starkt medarbetarengagemang"</i>. En förutsättning för psykologisk säkerhet är att det finns en 
    tillit och respekt mellan oss alla som arbetar i förskolan oavsett vilken roll vi har. Att vara öppen handlar i ett professionellt sammanhang om att berätta för varandra hur 
    man uppfattar varandras beteenden och inte hur man är som privatperson. Vi är ett förskole område i rörelse och självklart så väcker förändrade sätt att arbeta både glädje och 
    frustration. När vi ska utvecklas och lära oss nya saker så kanske feedback kan vara svårare att ta emot (i professionens tecken) men kanske är det just denna feedback som leder 
    till både personlig, professionell och organisatorisk utveckling - min förståelse förändras och jag börjar göra på ett annat sätt. Hur skulle vi kunna organisera och utveckla vår feedback?
    Harold Göthson skriver (2021): <i>…våra privata värderingar är komplexa och motsägelsefulla och det är genom samarbete, förhandlingar och kompromisser som vi kan hjälpas åt att i 
    handling närma oss de gemensamma värden vi kommit överens om.</i>
  </p>

  <p>
    Kanske är det just i det här mellanrummet som också skapar en säkerhet, där jag vet att vi pratar MED varandra och inte OM varandra. Fundera gärna vidare på:
    <ul>
      <li>Hur vill du bli lyssnad på?</li>
      <li>Hur kan du underlätta för kollegor att komma till tals?</li>
    </ul>
  </p>

  <p>
    Jag tror att också att detta stärker reflektionen och den pedagogiska dokumentationen eftersom det handlar om att tänka på många olika sätt och få syn på det som vi 
    inte redan vet. Om vi vågar tänka kritiskt och gå i dialog med varandra kring en observation eller dokumentation ökar det våra möjligheter att se pedagogen, 
    barnet och miljön på många olika sätt, ett barn och en pedagog som BLIR i olika sammanhang. En kritisk blick är svår då vi själva är sammanflätade med den 
    praktik vi erbjuder barnen men den behövs och då är det viktigt att vi också känner den psykologiska säkerheten som jag skrev om tidigare, allt hänger samman!
  </p>

  <p>
    Vi är på en väldigt intressant och spännande resa tillsammans och närmar oss varandra ännu mer  i och med beslutet om ett gemensamt tema för oss i förskolorna - barnens röster i 
    relation till sitt Oskarshamn. Mitt i allt detta spännande finns det också en ovisshet och osäkerhet… hur ska nu detta bli? Vad kommer detta att innebära? 
    Jag vill uppmana dig att använda din reflektionsbok och dokumentera din egen berättelse och resan in i ett gemensamt tema, skriv ner dina tankar och dela med varandra och 
    var inte rädda för ovissheten utan dela den med nyfikenhet tillsammans!
  </p>

  <p>
    På Bordercrossing fick vi möjlighet att gå i dialog med veporna som handlade om olika projekt/processer som pedagoger och barn arbetat med tillsammans. 
    I mitt möte med detta så upplever jag en stor respekt för att ge barnen och processerna tid och bränsle, en aktiv och utforskande pedagog med stort fokus 
    på att tillsammans förstå mer. Jag såg också i Oskarshamnsrummet förskolor i Oskarshamn också strävsamt arbetar tillsammans med barnen och som vill skapa 
    meningsfulla sammanhang genom olika projekt och den processen ska vi nu stödja och stärka genom att vi nu går vidare till ett gemensamt projekt. I stycket ovan skriver 
    jag om reflektionsboken och jag kan inte nog understryka vikten av att gå tillbaka till din berättelse och reflektera över din egen professionella resa. 
  </p>

  <p>
    I det här blogginlägget är jag grymt tacksam över att Frida Ekström, förskollärare på Norrtorns förskola har modet att dela med sig av sin resa!
  </p>

  <h5 style="text-align: center;">
    Tillsammans skapar vi en förskola där nyfikenhet på livet aldrig tar slut!
  </h5>

  <p>
    Efter Bordercrossing-utställningen i Oskarshamn hösten 2022 uppmuntrades vi pedagoger i förskolan att skriva en berättelse om vad vi hade varit med om, hur den påverkat oss 
    och vad vi känner att den kommer sätta för spår i våra förskolor i Oskarshamns kommun.
    Även innan Bordercrossing hade man som pedagog i förskolan vetskap och kunskap om att naturen har mycket att ge och lära oss på alla möjliga olika sätt men genom de insikter 
    och kunskaper man fick genom att uppleva och utforska i dessa fantastiska ateljéer blev bilden av att lära våra barn att ta hand om naturen inför framtiden ännu tydligare.
    Under min vecka som värd mötte jag väldigt många olika människor som alla kom dit med olika erfarenheter. En del visade en enorm entusiasm för dokumentationer på Veporna 
    och en del med förundran över hur dessa miljöer ens skulle kunna bli möjliga att få till på deras förskola?
    Med all rätt möttes vi av en del ifrågasättande och kritiska ögon. Men om vi nu vänder lite på steken och tänker ett varv till - Vad skulle Bordercrossing vara tänkt att 
    ge Oskarshamns kommun och utställningens besökare?
    Självklart gav hela utställningen, allt utforskande och undersökande i de olika ateljéerna så otroligt mycket inspiration till att ta med oss till våra förskolor men är 
    det bara att skapa liknande miljöer på sin egen förskola och så kommer förhållningssättet, barnsynen och det genuina intresset för barnens lärande på köpet med dessa miljöer?
    Jag fick en stor insikt under dessa dagar - pedagogiska miljöer som är förutsättningen för att skapa en nyfikenhet, ett lärande och utforskande förhållningssätt för våra 
    barn är så mycket större än jag förut reflekterat över!
    Ateljéerna på Bordercrossing signalerar en tilltro till att barn vid en tidig ålder kan hantera en miljö som kräver sin pedagog. En miljö som signalerar pedagogernas 
    förhållningssätt till att göra barnens utforskande möjligt genom att skapa miljöer utifrån deras visade intresse.
    Grundarna till Reggio Emilia Institutet har sagt att ”Det är en barnsyn och människosyn snarare än en pedagogisk inriktning”. 
    De miljöer, det utforskande och den utveckling som vi ger möjlighet till våra barn att skapa måste vara förankrade i våra ställningstaganden på förskolan och till 
    vår verksamhetsidé. På så vis vet alla vad som förväntas av oss, vilka skyldigheter vi har och vad alla pedagoger har att rätta sig efter för utföra sitt uppdrag.
    Vikten av att vi förstår att vår organisation, ställningstaganden, gemensamma verksamhetsidé och barnsyn samt kunskapssyn är det som ligger till grund för den verksamhet som vi erbjuder våra barn.
    Vi är skyldiga våra barn att visa dem att vi är intresserade av dem, att vi lyssnar på dem och att vi tar deras tankar på allvar. (Dahlberg & Göthson 2005)
    Om vi alltså har en stadig grund att stå på tillsammans, en verksamhetsidé som vi inte tummar på och en samsyn på barn och deras eftersträvan av ständigt ny kunskap - tänk vilka 
    förskolor vi då skulle kunna uppnå!
    Jag vill avsluta med några tankar som jag fick under ett Erasmusprojekt ”Demokratiarbete i förskolan” som vi tillsammans med två förskolor från Västerviks kommun genomförde i ett
    samarbete med en förskola på Island. De upplevelser och diskussioner som uppstod både under projektets gång och vårt besök på förskolan Adalthing påminner väldigt mycket om det jag 
    fick med mig under Bordercrossing.  
    Adalthing har också inspirerats av Reggio Emilias pedagogik och har arbetat i flera år för att komma till ett demokratiskt förhållningssätt till barn och deras vistelse på förskolan.
    För att kunna driva ett sådant här projekt krävs det att man har hela sitt arbetslag med sig på tåget. På Förskolan Adalting verkar pedagogerna verkligen vilja åt samma håll. 
    Det finns en överenskommelse vilken hållplats man ska åka ifrån och vilken man ska fortsätta mot. 
    Men en ändhållplats tror jag inte finns, inte i förskolans värld. Om du går av vid ändhållplatsen så tänker du stanna där och är nöjd med det beslutet. 
    Vårt arbete i förskolan kan inte stanna upp det måste vara i rörelse hela tiden. Åker inte tåget vidare kanske ni får byta till buss istället? Vi måste sträva efter att bli ett 
    starkt kollektiv med våra kollegor och då fungerar det inte om alla kör omkring i sin egen bil. Alltså måste vi använda oss av kollektivtrafiken och ta oss fram tillsammans!
    <br>
    Jag är så tacksam för att jag fick arbeta som värd under Bordercrossing, alla möten, samtal och den vägledning 
    jag kände att jag kunde bidra med till olika arbetslag. Men framför allt vad det gjorde med mig som pedagog!
    <br>
    //Frida Ekström 20230418
  </p>

  <p>
    Jaa, Frida tack för att du delar med dig till oss alla!
    Låt nu Fridas berättelse vandra vidare i dig och fundera vad Fridas berättelse väcker för frågor hos dig som pedagog. Skriv ned tankarna och frågorna och dela med dina kollegor.
  </p>

  <p>
    Såå är vi nu i en tid för utvärdering och eftertanke kring hur har undervisningen landat? Vilka processer har vi varit inne i? 
    Hur har det språkutvecklande arbetet sett ut och hur har det genomsyrat arbetet i din förskola? Har vi intresserat oss för barnens 
    bakgrund och livsmiljö och tagit tillvara alla barns erfarenheter (oavsett språklig bakgrund)? Hur har arbetet tillsammans med föräldrarna 
    sett ut och hur har det påverkat utbildningen och undervisningen? Hur har vi levt de värden och ställningstaganden som vi formulerat i vår verksamhetsidé?
  </p>

  <p>
    <img class="image featured postimg" src="images/juni23/june_bottom.png" style="width: 80%; height: auto; max-width: 80%; max-height: 350;" />
  </p>

  <p>
    Mellanrummet… rummet mellan… Tänk att det i sprickorna/mellanrummen finns liv!
  </p>

  <p>
    Så slutligen… Tack för ditt engagemang, DU är viktig och Du gör skillnad!
  </p>
</article>




















