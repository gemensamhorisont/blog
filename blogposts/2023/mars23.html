<!-- Post april  22 -->
<article class="box post" id="mars23">
  <header>
      <h2 class="blogpost-title" id="mars23" style="text-align: center">Blogginlägg Mars
      </h2>
  </header>
  <br>

  <h5 style="text-align: center;">
    Nätverk, sammanflätning, sammankoppling, förbindelse - det är kraftfulla ord som vi lever i vårt förskoleområde, eller hur?
  </h5>
  <p>
      <img class="image featured postimg" src="images/mar23/top.jpg" style="width: 80%; height: auto; max-width: 80%; max-height: 350;" />
  </p>

  <p>
    I kvalitetsdialogen på Påskallaviks förskola så ställde en pedagog en fråga som jag tänker att vi kan fundera över:
    <ul>
      <li>
        <i>Var hade vi varit utan SKUA och Bordercrossing?</i>
      </li>
    </ul>
  </p>

  <p>
    Det är många pedagoger och rektorer som berättar att SKUA och Bordercrossing hänger samman och att SKUA och interkulturellt förhållningssätt varit viktiga steg för att Bordercrossing landade 
    in så bra för att öka vår förståelse kring hur undervisningen bygger på en utforskande praktik där vi garanterar att varje barns röst sätter spår och att varje barn ska känna att min röst gör skillnad. 
    Om barns röster ska höras så spelar varje möte roll, ett möte med nyfikenhet där jag ställer frågor för att förstå mer än för att ge ett svar.
  </p>

  <p>
    I förra blogginlägget så uppmanade jag oss alla att återvända till våra reflektionsböcker för att få fatt i din berättelse, din läranderesa - hur du förändrat eller vidgat din förståelse och utifrån det förändrat din praktik, 
    ditt sätt att organisera barnens dag på förskolan.
  </p>

  <p>
    Jag är väldigt tacksam och glad över att få ta del av allas våra olika berättelser och i detta inlägg får vi ta del av Beatrice Klingvall, Kristine Norell och Mikaels berättelser.
  </p>

  <p>
    Det är spännande att tänka på många sätt kring det systematiska kvalitetsarbetet och jag tror att just din och min berättelse är en del av det arbetet, eftersom berättelserna är starkt kopplade 
    till reflektionen och hur din och min förståelse expanderas och ständigt förändras.
  </p>

  <p>
    Forskning visar att de organisationer som lyckas med förändringsarbete har byggt upp en struktur och kultur som uppmuntrar medarbetare på alla nivåer att hitta lösningar på de 
    praktiska problem som finns i verksamheten (Eidevald,2022.  Kotter,2012). 
  </p>

  <p>
    <h5>Så här berättar Beatrice Klingvall, förskollärare och kommunmentor</h5>
    <i>
      Jag började tankarna om bordercrossing som en vanlig verksamhetsutveckling, en fortbildning fast lite större än det vanliga. Jag mötte stor entusiasm hos många, vilket gjorde mig mer nyfiken. 
      Det här kunde bli spännande för mig och min förskola. Tanken jag hade när vi gick in i bordercrossing och innan jag fick uppleva det med alla mina sinnen, det var något annat än vad jag står i nu.
      <br>
      När jag nu står på andra sidan bordercrossing, med alla möten, erfarenheter och upplevelser rikare så har jag inte längre blicken med fokus på min förskola, utan ett större perspektiv där vi möts alla förskolor. Flera möten som berikar på olika sätt.
      Jag har en stor, varm känsla av att vi har börjat att komma tillsammans i Oskarshamn och där bordercrossing har varit vår knytpunkt.
      Att få vara med om bordercrossing upplever jag har varit otroligt fint och utvecklande, det har gjort något med oss alla tillsammans. Det är en fin upplevelse vi delar och som jag tror betyder mycket för många av oss. En känsla av att komma tillsammans.
      Bordercrossing är en stark tråd som vi kan väva i tillsammansväven i Oskarshamns kommun.
    </i>
  </p>

  <p>
    Språket är en grundsten i en förskola som vill verka för demokrati och för mig har både SKUA och Bordercrossing varit och är ett demokratiprojekt. Att arbeta med språkande kan inte skiljas från övrig pedagogisk verksamhet i våra förskolor, 
    vi vet att språk och meningsskapande hänger samman och att pedagogik och relationer är varandras förutsättning. Vi vet också att barnens dagar på förskolan hänger samman med vad jag och du tänker att förskolan finns till för.
  </p>

  <p>
    <h5>Så här berättar Kristin Norell</h5>
    <i>
      Resan med SKUA och Bordercrossing- Vad har det gjort för mig som pedagog? Det är en stor fråga som jag försökt korta ner svaret på men det gör sig inte rättvist. 
      Det var med en stor nervositet jag gick in i rollen som fördjupningspedagog för att leda mina kollegor genom alla moduler. Hur skulle jag klara av det? Jag kunde ju inte själv. 
      Jag var rädd för vad andra skulle tycka och jag fick höra bakom stängda dörrar att detta bara var en ny trend som snart skulle rinna ut i sanden, att ”vad skulle detta vara bra för?” Vi gör ju redan allt detta… etc 
      Jag vet att jag ringde min chef och sa att det var för övermäktigt, att jag ville avböja mitt uppdrag. Hon bad mig att tänka ett varv till för att hon trodde på mig. 
      Sagt som gjort….jag fick utbildning tillsammans med andra fördjupningspedagoger. Vi bearbetade modul för modul, valde ut diskussionsfrågor, fördjupade oss i utvalda delar, övade på att ställa, (till en början obekväma) frågor till varandra. 
      Med tiden märkte jag att det hände något med mig. Jag brann för att fördjupa mig i detta kollegiala lärande. Såg fram emot diskussionstimmarna med mina kollegor. Jag såg dem växa som individer och i arbetslag. Den tysta ville helt plötsligt diskutera 
      och argumentera och den som ofta hade ordet tog sig tid för att lyssna. Det hände något i atmosfären. Vi blev nyfikna på varandras arbetssätt, på vad avdelningen bredvid jobbade med och det sågs inte längre som avundsjuka eller att man tog någons idé 
      när man gjorde som den andra avdelningen, man var genuint intresserad och ville framåt tillsammans. 
      Jag märkte hur jag själv fick göra kullerbytta efter kullerbytta när mina kollegor sedan också vågade ställa dessa öppna och utmanade frågor till mig. Jag märkte själv hur jag började bli en mer tillåtande pedagog, för att se vad barnens tanke var innan 
      jag i vana mönster sa ”nej, inte så, ställ tillbaka det i rätt miljö, blanda inte materialet” Nu lät jag barnen utforska på ett annat sätt. Vilken magi! Det kollegiala lärandet mellan barn-barn, pedagog-barn blev fyrverkerier! Helt plötsligt var det inte 
      längre produkten som blev det viktiga, det var processen. 
      Bordercrossing sen...där allt detta okodat material skulle skapa språk och kunskapsutvecklande miljöer…det hade jag nog aldrig kunnat ta till mig om jag inte hade fått gå SKUA innan. Som värd fick jag möta så många olika individer, ta del av erfarenheter, 
      dilemman och massvis av diskussioner. Så här i efterhand så har det varit en karusell av kullerbyttor och nya tankebanor och jag är så tacksam över hur denna åkturhar gjort mig alldeles yr av nya kunskaper. Tack! 
    </i>
  </p>
  <p>
    Efter en lång och bred process som pågått under en längre tid, på alla förskolor och i våra nätverk, så har vi i förskolans ledningsgrupp lyssnat in olika perspektiv och beslutat att vi från och med augusti 2023 ska gå in i ett gemensamt tema för alla 
    förskolor i vår kommun. Temat ska utformas under våren och vara så brett att det ger möjlighet för mängder med olika projekt på våra förskolor. Vid ett av värdarnas nätverk (BC) föddes ett möjligt tema, nämligen, barns röster… och vem vet… kanske 
    kommer det att handla om barnens röster i vår kommun?
  </p>

  <p>
    <h5>Tema, projekt och process – här kommer Mikael Nerléns tankar</h5>
    <i>
      Begreppen tema, projekt och process är vanligt förekommande inom förskolan. Men vad är vad och vilka är skillnaderna? I förskolans värld har vi länge arbetat med tema. Men hur vi arbetat tematiskt har förändrats genom åren. Vi har gått ifrån 
      att pedagogerna i förväg planerat upp arbetet i detalj – vad som ska ske och när det ska ske. Vi skrev i veckoscheman vad som skulle hända varje dag, tajmat och klart in i minsta detalj. Men vårt temainriktade arbete i förskolan har kommit att 
      mer och mer involvera barnens intressen och kunskaper. Vi har mer och mer talat om att arbeta i projekt.
      När vi samlades för nätverksträff måndagen den 13:e februari fick vi fundera över och senare samtala om “Vad är tema och vad är projekt?” När vi fördjupade oss i betydelsen av dessa begrepp enades vi kanske egentligen bara kring en ny frågeställning: 
      Vi vet vad vi gör men vad heter det? Är det då viktigt vad saker och ting kallas? Det viktiga är väl att vi vet vad vi gör? Ett ord är bara ett ord och vi kan själva bestämma ordets innebörd. Eller ska vi söka efter begrepp med särskild innebörd för 
      att bygga ett professionellt språk som kan brukas i ett större sammanhang? Att begreppen betyder samma för alla som verkar inom Oskarshamns förskolor, och kanske även utåt mot resten av samhället?
      <br>
      Alla dessa tankar orsakade ett mentalt skav hos mig. Ett sådant skavsår som ömsom sved och ömsom kliade och som ständigt pockade på min uppmärksamhet. Så till slut satte jag mig för att reda ut hur orden, begreppen, förhåller sig till varandra för 
      min egen skull. Jag satte mig vid datorn och googlade: tema projekt process. Jag hittade följande träff, skriven av Linda Linder: Tema, projekt, process- vad är det vi håller på med? Vad bra tänkte jag, här är det en till som funderat kring det här! 
      Så jag läste hennes blogginlägg och kände igen både funderingarna och en del av de svar hon gav. Härligt, tänkte jag och “skavet” gav med sig lite.
      <br>
      Men alldeles nöjd var jag inte. Hur skulle det vara om jag tog essensen från Linda Linders tankar och sammanlänka dem i den modell med paraplyet som målades upp på nätverksträffen? Så jag petade vidare i “skavet”, grubblade och funderade, 
      samtidigt som jag skissade på en egen modell - en bild för att kunna bilda mig en uppfattning och förståelse kring hur begreppen förhåller sig till varandra. Sedan fick jag en ny tanke: Går det att koppla in lite av vår verksamhetsidé i bilden också? 
      Jag arbetade vidare och kom fram till följande bild:
      <img class="image featured postimg" src="images/mar23/umbrella.jpg" style="width: 90%; height: auto; max-width: 90%; max-height: 400;" />
      <br>
      Jag har tidigare stött på paraplyet som metafor för begreppet tema. Jag tänker att ser man temat som ett paraply kan vi med vårt pedagogiska ledarskap hålla i handtaget och rikta in oss mot det tema vi vill arbeta med. 
      Vi öppnar upp temat (paraplyet) i olika projekt. I vart och ett av projekten sker ett flöde av arbete, processer, som leder arbetet framåt. Det goda mötet mellan sol och moln övergriper och genomsyrar arbetet samt skapar en 
      regnbåge av transdisciplinärt lärande, där varje ämne kan symboliseras av en färg. Det goda mötet och det transdisciplinära lärandet bildar vår gemensamma horisont. Och kom ihåg, paraplyet kan lika gärna vara ett parasoll - för vi har soliga dagar också!
    </i>
  </p>

  <p>
    Jaa, tack Beatrice, Kristin och Mikael för att ni delar med er av era berättelser!
  </p>

  <p>
    Såå fundera nu vidare över deras berättelse och vilka frågor det väcker hos dig och vad du blir nyfiken på. Skriv gärna ner  dina reflektioner och samtal med dina kollegor på förskolan.
  </p>

  <p>
    Snart kommer modul 1 och 2 att finnas klara på Kompassen och mer info kommer när det är klart. Modul 1 handlar om det goda mötet – att göra demokrati och modul 2 handlar om miljö och material. 
    Pedagogiska teamet bygger nu också upp modul 3 som ska innehålla inspiration och projektverktyg inför att vi går in i ett gemensamt tema.
  </p>

  <p>
    Jaa, vi fortsätter att dela med oss och till nästa inlägg så önskar jag fler berättelser för det stärker oss när vi delar erfarenheter med varandra och det sammanflätar och förbinder oss i vårt förskoleområde!
  </p>

</article>




















