<!-- Post april  22 -->
<article class="box post" id="dec23">
  <header>
      <h2 class="blogpost-title" id="dec23" style="text-align: center">Blogginlägg December 2023</h2>
  </header>
  <br>

  <h5 style="text-align: center;">
    Barns röster i relation till sitt Oskarshamn - stolta och tacksamma. 
    <br>
    Vi välkomnar barnen till en hoppfull förskola!
  </h5>

  <p>
    Vi går på en inte helt upptrampad stig utan orienterar oss tillsammans med hjälp av vår gemensamma verksamhetsidé
  <p>

  <p style="display: inline-flex; margin-left: 10%;">
      <img class="image featured postimg" src="images/dec23/leftimage.png" style="width: 80%; height: auto; max-width: 80%; max-height: 350;" />
      <img class="image featured postimg" src="images/dec23/RightImage.png" style="width: 80%; height: auto; max-width: 80%; max-height: 350;" />
  </p>

  <p>
    Vilken fantastisk konstutställning du har gjort möjlig genom stort och viktigt engagemang i vårt gemensamma tema och att förskolan blir synlig och barnens röster framlyfta. 
  </p>

  <p>
    Att förskolan är ett minisamhälle blir verkligen synligt i utställningen, alla lerinstallationer, citat med tankar från barnen visar att många olika samtal och dialoger har förts på förskolorna. 
    Det är exempel på meningsfulla sammanhang där barnen utvecklar olika förmågor, värden och kunskaper. 
  </p>

  <p>
    Att vi har så stort fokus på barns röster är också kopplat till hur vi ser på barn. Vi ser barn som våra yngsta medborgare som har tankar om sin plats, sin stad, sin bygd och sitt liv som de delar med oss och sina kompisar. 
    Förskolan är verkligen ett minisamhälle med ett myller av olika röster!
  </p>

  <p>
    Vi vet att ett rikt verbalt språk är vägen in i samhället och språket utvecklas också genom många rika upplevelser och att få använda många olika uttryckssätt.
  </p>

  <p>
    Det är en annorlunda tid och värld vi lever i just nu… och mer än någonsin behöver vi väl fundera över meningen som vi återkommer till i vår gemensamma verksamhetsidé: Vi lär barnen att leva i världen så att världen klarar sig. 
    Kika gärna på denna film om att vi lever i samma värld: <a href="https://www.youtube.com/watch?v=_ONqNmdD4P0">Youtube</a>
  </p>

  <p>
    Barnen har en nyfiken och förundrad blick, barn spritter av liv och har känsliga antenner när de nuddar något som de ser som sitt. Barn behöver tydligt känna att det finns ett intresse och en 
    uppskattning av dem och att möta en hoppfull förskola. Vår framtid beror på vår förmåga att ge barnen möjlighet att bli ”andra individer” - individer som vet hur man lyssnar, 
    som respekterar många olika sätt att tänka och som arbetar tillsammans med andra för att lösa problem där man kan tolka och förstå världen på alltmer komplexa sätt (Carina Rinaldi, projekt Zero s. 294). 
  </p>

  <p>
    Passa på att gå till konsthallen och om det är möjligt tillsammans med barnen.
  </p>

  <p>
    <b>”Att finna sig i att inte alltid gå på en upptrampad stig och att hitta mitt varför”</b>
  </p>

  <p>
    Den här meningen skrev jag ned när jag var på Bordercrossing och lyssnade till Vea Vecchis film och funderar över vad citatet innebar för mig som pedagog, rektor, verksamhetschef, skolchef, politiker?
  </p>

  <p>
    Jag tänker att det är just där vi är nu i våra förskolor. Vi försöker förstå vad ett gemensamt tema som <i>”barns röster i relation till sitt Oskarshamn”</i> 
    kan vara och bli och vi vandrar tillsammans på inte alltid upptrampade stigar. Jag önskar verkligen att vi blir en tänkande organisation där det är viktigt att både du och jag 
    hittar vårt varför annars blir vi bara en utförare, gör det som någon annan säger. 
  </p>

  <p>
    Att förändra vår undervisningspraktik från ett programinriktat arbetssätt till ett mer processinriktat arbetssätt är en resa vi är på och i förändrings- och förbättringsarbete kan både du och jag säkert känna tvivel. 
    Tvivel och tvekan över om ”rätt” och ”fel”, som om det just finns ett ”rätt” eller ”fel” sätt att arbeta på och säkert finns både frustration och motstånd i de processer vi nu är inne i, 
    och jag tänker att det är precis som det ska, det är vad som händer när vi ska tänka och agera på nya sätt. 
  </p>

  <p>
    En av våra stora utmaningar är att få syn på min/vår egna pedagogiska praktik och samtidigt inte fastna i antingen-eller-tänkande och handlande, det finns inget facit och ingen enda sann berättelse. 
    Därför är det så viktigt att både du och jag skriver, ritar uttrycker vår egen berättelse som berättar om din och min resa som pedagog, vad jag lär mig och hur jag utvecklar undervisningen. 
    Så jag vill uppmana dig att använda din reflektionsbok för att hitta ditt varför! 
  </p>

  <p>
    Jag hör och ser många olika spår av vårt gemensamma tema. Jag hör och ser spåren på förskolorna, i samtalen med barnen, på researchväggar, på Unikum, i nätverken och jag får en känsla av att 
    det gemensamma temat bidrar till tillsammanshet, VI i Oskarshamns förskolor. 
  </p>

  <p>
    Samtidigt som vi gick in i ett gemensamt tema blev det också tydligt för oss i nätverken och pedagogiska teamet att vi behöver komma samman kring hur ett pedagogiskt år ska se ut på våra förskolor. 
    Att bygget av vårt gemensamma pedagogiska årshjul är delaktighet centralt för att vi alla ska känna ett ägarskap, därför finns uppbyggnaden transparent på Kompassen. 
    Så därför vill jag uppmana dig att ta för vana att logga in på Kompassen där vi bygger upp ett stöd för professionsutveckling och där hittar du även anteckningar från både pedagogiska teamet och nätverken. 
  </p>

  <p>
    Varför arbetar vi som vi gör? Varför poängterar vi så starkt nyfikenhet och varför är utforskandet tillsammans med varandra och barnen viktigt? Hur kan vi finna oss i att inte alltid gå på upptrampade stigar? 
    <br>
    <p style="margin-left: 10%; margin-right: 10%;">
      <i>
        ”Vi behöver utmana oss i att stanna upp och tillsammans med barnen ställa oss i nära relation med miljö, material och varandra. Se långsamheten, upprepning och tiden som en viktig aspekt i barns undersökande. 
        Undersökandet och utforskandet behöver få slingra sig fram i barnets /gruppens egen takt”
      </i>
    </p>
  </p>

  <p>
    Vi vill vara en undersökande organisation som är lärande och har mod att vara kreativa! 
  </p>

  <p>
    När jag blickar i backspegeln så kan jag se en tidslinje med olika brännpunkter, olika tillfällen när vi stannat upp och tänkt kring hur nästa steg kan se ut. 
    Jag ser i det systematiska kvalitetsarbetet att SKUA och Bordercrossing verkligen har gjort och gör skillnad för barnen. Vi håller i våra utvecklingsområden och under läsåret kommer vi att ha 
    fokus på att utveckla professionen och vår barnsyn men också mer förstå hur viktig organisation och struktur är för att skapa bra förutsättningar för barnens utveckling och lärande men också för vårt kollegiala och egna lärande.
  </p>

  <p>
    Jag vill önska dig en fin jul och nyårshelg med hopp om att den blir som du önskar!
  </p>

</article>




















