<!-- Post Sep18 -->
<article class="box post" id="sep18">
        <header>
            <h2 class="blogpost-title" id="sep18" style="text-align: center">Nytt läsår, woaw så spännande!</h2>
        </header>
        <!-- <img src="images/sep18/gubbar.jpg" width="500" height="600" class="img-responsive center-block"/> -->
        <img class="image featured postimg" src="images/sep18/gubbar.jpg" style="max-width: 500"/>
        <br>
        <h3>
            <strong>
                Varmt välkommen tillbaka till ett nytt läsår med många möjligheter till utveckling och lärande för oss alla!
            </strong>
        </h3>
                        
        <div>
            <p>
                Efter en på många sätt fantastisk sommar med sköna, varma och lata dagar, ser jag nu fram emot ett nytt läsår.
                Det är väl samtidigt så att den torra sommaren har väckt funderingar kring miljö- och klimatfrågan.
                Förskolan har en viktig uppgift att arbeta tillsammans med barnen för en hållbar och hoppfull framtid, eller hur?
            </p>
            <strong>Nu känns det fint att få välkomna nya och gamla barn och föräldrar till våra förskolor! </strong>
            <p>
                Det är i varje möte med barnen, föräldrarna och din kollega som en god kvalitet skapas i våra förskolor.
        
                Forskning är entydig i att nära pedagogiska relationer är A och O för barns utveckling och lärande. 
                Vetenskapsrådets rapport (2015) visar att de pedagogiska relationerna mellan förskolepersonal och barn är viktigast för utveckling och lärande på kort och på lång sikt. 
                <i>
                ”Kvaliteten i förskoleverksamheten avgörs därmed i det konkreta mötet med barnet. 
                Förskolepersonalens förmåga att kommunicera, lyssna på barnen i en 
                dialog och utmana deras föreställningar om ett fenomen eller lärandeobjekt är ett stöd för barnens utvidgade lärande, 
                men också ett kännetecken på att barnen tas på allvar, vilket har samband med deras känsla av självkompetens”.
                </i>
                <br>
                Du är viktig och du gör skillnad.
            </p>
            <strong>Att iscensätta mötesplatser</strong>
            <p>
                Nu när vi välkomnar barnen till våra förskolor blir de miljöer vi iscensätter avgörande för möten mellan barnen. 
                På samma sätt är också olika material viktiga eftersom även material är aktiva agenter som på olika sätt bidrar till att skapa relationer.  
                Jag bifogar en <a href ="https://kullerbyttanblogg.com/2014/09/23/att-koka-ner-tanken-om-den-pedagogiska-miljon/">Länk</a> till 
                Linda Linders blogg som inspiration i arbetet med att iscensätta miljöer.
            </p>
            <strong>Stolt och glad</strong>
            <p>
                Nu har jag varit på plats i mitt uppdrag som verksamhetschef för förskolorna i snart ett år. 
                Under året har jag varit runt i alla förskolor och jag känner mig stolt och glad över förtroendet att få vara en 
                del av och leda förskoleområdets verksamhet. Under läsåret kommer vi att mötas i kvalitetsdialoger. 
                Jag kommer till förskolorna och är med i verksamheten, sedan för vi samtal kring det systematiska kvalitetsarbetet. 
                Jag ser fram emot att få ta del av den gemensamma reflektionen kring den pedagogiska dokumentationen.
                <br>
                <br>
                Under en tid har jag haft förmånen att läsa varje förskolechefs analys av det arbete som pågår i våra förskolor och 
                utifrån detta har jag försökt att beskriva och analysera förskolornas resultat och utvecklingsbehov ur ett övergripande 
                perspektiv. Detta är ett arbete som inte så enkelt låter sig göras. Det är med stor ödmjukhet och respekt för det 
                arbete du utför som jag tillsammans med förskolecheferna har försökt att identifiera utvecklingsområden.
            </p>
            <strong>Att konkretisera våra löften</strong>
            <p>
                Jag ser fram emot ett läsår när vi på olika sätt kommer att arbeta vidare med att konkretisera våra löften och fundera 
                över hur vi ska leva våra löften på förskolorna. 
                I förskolans ledningsgrupp har vi inlett detta med en gemensam löftesdag som vi kommer att fortsätta med vid 
                förskolechefernas gemensamma uppstartsdagar den 23/8 och 24/8. Löftena kommer att ligga till grund för arbetet med 
                gemensamma ställningstaganden kring en likvärdig förskola i kommunen.
            </p>
            <strong>Vi bygger nätverk för vi vill lära oss av varandra</strong>
            <p>
                Under hösten kommer två nätverk att vara levande. Det ena nätverket kommer att fördjupa sig kring pedagogisk 
                dokumentation och ett projekterande arbetssätt. Om du vill vara med i detta nätverk pratar du med din förskolechef. 
                Det andra nätverket fokuserar kring hur digitala verktyg kan göra skillnad för lärandet och hur 
                barnen kan bli mer av producenter än konsumenter. Nätverket för digitala verktyg kommer IKT-ombuden på förskolorna att vara med i. 
                Datum för nätverksträffarna finns inlagda i kalendariet.
            </p>
            <strong>Under hösten finns några olika arbetsgrupper</strong>
            <p>
                <ul>
                    <li>Arbetsgrupp för rekrytering</li>
                    <li>Arbetsgrupp som följer upp pedagogiska måndagar</li>
                    <li>Arbetsgrupp för utformning av ev lönekriterier</li>
                </ul>
            </p>
            <strong>En gemensam horisont</strong>
            <p>
                Jag har under en tid funderat över hur jag på bästa sätt ska kommunicera med dig som arbetar i våra förskolor, 
                jag har också ställt frågan till förskoleområdets samverkansgrupp och fick då tipset om att på något sätt 
                kommunicera via en blogg. Så därför har jag nu skapat en blogg med namnet ”gemensam horisont”. 
                Du kanske undrar över namnet, att bygga en gemensam horisont, vad kan det innebära? 
                Jag tänker att förskoleområdets utveckling kommer att handla om att vi TILLSAMMANS får ett gemensamt 
                perspektiv kring vilken förskola vi ska erbjuda alla barn i hela vår kommun, alltså att bygga en gemensam 
                horisont.  
                På bloggen kommer jag att publicera nya inlägg, det kan handla om kvalitetsdialoger från verksamheten, 
                pedagogiska ställningstaganden eller tankar som jag hoppas kan bidra i ditt arbete tillsammans med våra barn.
            </p>
            <br>
            <strong>DU ÄR VIKTIG OCH DU GÖR SKILLNAD!</strong>
            <br>
            <p>/Ulrika Mellblom</p>
        </div>
    </article> <!-- End Sep18 -->