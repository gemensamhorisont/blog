<!-- Post Dec18 -->
<article class="box post" id="dec18">
    <header>
        <h2 class="blogpost-title" id="dec18" style="text-align: center">Läroplanen behöver passera både genom dig och mig men tillsammans!</h2>
    </header>
    <img class="image featured postimg" src="images/dec18/bild_december.png" style="max-width: 500"/>
    <br>
 
                    
    <div>
        <p>
            Har du någon gång funderat över varför förskolan finns och vilken plats förskolan ska vara för våra barn? 
            Vad är förskolans uppdrag och varför då? Vad innebär en förskola för alla barn och att den ska vara likvärdig?
        </p>

        <p>
            Jag tänker att förskolan har två stora uppdrag. Det ena handlar om ett demokratiskt uppdrag och det andra att barnen 
            ska utveckla förmågor och kunskaper. Båda uppdragen är ömsesidigt beroende av varandra och ska utvecklas i relation till varandra. 
            Förskolan är en viktig plats där vi alla lär oss att umgås med olikhet, att konfronteras med den som inte 
            tänker lika som mig för att bredda perspektiven och få syn på möjligheten att tänka på många olika sätt. 
            Ytterst handlar det om vilken framtid jag vill att det ska bli. Kan förskolan vara ett verktyg som stärker vårt demokratiska samhälle?  
        </p>

        <p>
            Ditt och mitt tänkande om detta blir på något sätt utgångspunkt för den utbildning du och jag erbjuder barnen. 
            Förmodligen svarar vi lite olika på frågorna och därför blir det viktigt att arbetet med Lpfö 2018 får gå igenom 
            både mig och dig men också tillsammans.
        </p>

        <p>
            I mitt blogginlägg för september skrev jag några rader om vilken historia vi i förskolan är en del av. 
            Idén om varför förskolan finns är starkt knutet till samhällets utveckling i övrigt. Från 
            <i>”ropen må skalla daghem åt alla”</i> till att förskolan idag är en utbildning för våra yngsta medborgare. 
            Denna förskjutning innebär att vi kanske behöver göra upp med idén om att förskolan är till för att möjliggöra 
            att föräldrar ska kunna arbeta? Det vi bestämmer att förskolan är, bestämmer också vad som pågår där. 
            
            Om förskolan uppfattas som ett hem istället för en institution kommer vi som arbetar i förskolan att uppfattas som en ställföreträdande förälder. 
            Vi ska vara öppna för förändring utan att förkasta det gamla utan mer se det som erfarenheter som vi kan använda på nya sätt.
        </p>

        <p>
            Det känns spännande och hoppfullt att tillsammans ta oss an Lpfö 2018! Att tolka, förstå och omsätta Lpfö 2018 texter 
            till en pedagogisk praktik i förskolan blir en utmaning och samtidigt en möjlighet. 
            På något sätt känns det som en möjlighet att föra gemensamma samtal och reflektioner om vart läroplanen ska 
            föra oss och vilka gemensamma ställningstaganden vi ska göra tillsammans på förskolorna.
        </p>

        <p>
            Att implementera läroplanen går hand i hand med vårt prioriterade utvecklingsområde som handlar om att 
            utveckla ett professionellt VI och det ska vi göra tillsammans, för tillsammans kan JAG!
        </p>

        <p>
            Tillsammans gör vi framtiden hoppfull, eller hur?
        </p>

        <br>
        <p>/Ulrika Mellblom</p>
    </div>
</article> <!-- End Sep18 -->