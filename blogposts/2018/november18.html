<!-- Post Oct18 -->
<article class="box post" id="oct18">
    <header>
        <h2 class="blogpost-title" id="nov18" style="text-align: center">Vad har du förundrats över idag?</h2>
    </header>
    <img class="image featured postimg" src="images/nov18/leaf.jpg" style="max-width: 500"/>
    <br>			
    <div>
        <p>
            <i>"Utan att betrakta naturen uppkommer ingen förundran, utan förundran ingen fascination, 
                utan fascination inget intresse för att ställa frågor, utan frågor ingen passion för vetenskap".
            </i>
        </p>

        <p>
            Den här månaden har jag haft förmånen att på olika sätt vara ute på förskolorna antingen i kvalitetsdialog eller i föreläsning och workshops kring ett projekterande arbetssätt som jag tänker innebär att vara i fördjupningar och processer tillsammans med barnen.
            Vi har också startat våra två olika nätverk  det ena kring digitala verktyg och det andra med fokus på pedagogisk dokumentation och ett utforskande arbetssätt.
            Vilka härliga möten det varit och så mycket vi har att lära oss av varandra!
            Vi behöver bli bättre på att dela med oss och bjuda in varandra till att ta del av ex något projekt vi arbetar med på förskolan.
        </p>
        <p>
            Att tillsammans bli förundrade och nyfikna på allt spännande som pågår!
        </p>

        <p>
            På en av våra förskolor fick jag möjlighet att följa med en barngrupp och pedagoger till en fantastisk 
            plats i skogen där ett barn hade upptäckt en flugsvamp och också ställer en hypotes.
            <br>
            Jag vet varför det heter flugsvamp, sa ett barn. Så spännande, berätta mer hur du tänker? 
            <ul>
                <li>
                    Joo, för flugorna äter på den!
                </li>
            </ul>
        </p>

        <p>
            I reflektionen från den här stunden skulle vi kunna arbeta vidare kring hur vi ska lämna tillbaka detta till barnen?
        </p>

        <p>
            På vilket sätt skulle vi kunna ta reda på om det är så? Har andra barn andra hypoteser? 
            På hur många olika sätt kan man tänka? Hur kan barnens hypoteser sedan flytta in i miljöerna så att barnen kan fortsätta sitt undersökande? 
            Vilket material kan tillföras?
            Vad behöver jag erbjuda barnet så att de kan undersöka svampar och få många upplevelser av svampen? 
            Kan digital teknik vara ett tillägg? Annat material?
        </p>
        <p>
            Hur ger vi bränsle till barnens utforskande?Att föreställa sig det som ännu inte finns!
            Att skapa processer och sammanhang där barnen får vara i ett prövande av sina olika hypoteser.    
        </p>

        <p>
            Nu är det också snart dags för tusentals lyktor, spännande att det sker samtidigt som kulturnatten! 
            Känns fint att med hjälp av barnens lyktor dekorera staden och på det här sättet lyfta fram barnens rätt i samhället.
        </p>
        <p>/Ulrika Mellblom</p>
    </div>
</article> <!-- End Nov18 -->