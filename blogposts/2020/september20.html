<!-- Post Jan19 -->
<article class="box post" id="sep20">
    <header>
        <h2 class="blogpost-title" id="sep20" style="text-align: center">Blogginlägg september
        </h2>
    </header>
    <img class="image featured postimg" src="images/sep20/image_sept20.png" style="width: 55%; height: auto; max-width: 60%; max-height: 300;" />
    <br>

    <h6>
        Att GÖRA välkommen!
    </h6>
    
   <p>
        Nu har vi under en tid haft förmånen att välkomna nya och gamla barn, familjer och kollegor till våra förskolor! 
        Tiden för välkomnande har i år varit mer speciell än annars då vi anpassat introduktionen utifrån andra förutsättningar, 
        ni är skickliga på att tänka om och tänka nytt, att vara i förändring.
        Jag har förstått att ni hade meningsfulla utvecklingsdagar den tionde och elfte augusti. Det var första gången som vi hade två 
        dagar i sträck och det jag hittills hört av både samverkans- och ledningsgruppen är att det var positivt. Att det gav en känsla av att 
        kunna förbereda och tillsammans tänka kring rutiner, barngrupper, teman/projekt, miljöer och material för att på ett fint sätt kunna välkomna barn, familjer och kollegor!
   </p>

   <p>
        I slutet av augusti hade vi i förskolans ledningsgrupp våra gemensamma uppstartsdagar. En av punkterna på dagordningen handlade om analysen i 
        vårt systematiska kvalitetsarbete och vilka områden som varje förskola nu har prioriterat. Vi fick också ta del av vilka teman som varje förskola 
        ska utgå ifrån när projekten sedan formas med barnen. Det står helt klart att hållbarhet ur olika perspektiv är ett övergripande tema på många förskolor 
        där sedan projekten på avdelningarna utgår ifrån.
   </p>

   <p>
        Vi är nu inne i, en på många sätt intensiv tid med flera aktiviteter 
        samtidigt som vi också har en hel del sjuka medarbetare och barn i en tid då det är lite knepigt att hitta vikarier. Jag tänker kring följande:
        <ul>
            <li>
                Förskollärarprogrammet har nu startat och det känns oerhört glädjande inte minst då vi ser att rekrytering av förskollärare 
                är en stor utmaning. Under hösten är det dags för VFU förskolorna att ta emot studenterna.
            </li>
            <li>
                Samverkan med Skolverket kring nyanländas lärande, kollegialt lärande, interkulturellt förhållningssätt och språk- och kunskapsutvecklande arbetssätt
            </li>
            <li>
                Nätverk i pedagogisk dokumentation och nätverk för digitalt lärande
            </li>
            <li>
                Grundläggande kurs i pedagogisk dokumentation
            </li>
            <li>
                Unikum är under införande och flera förskolor är i utbildning
            </li>
            <li>
                Och så många andra lokala grupper och processer på varje förskola.
            </li>
        </ul>
        Eftersom det finns en påtaglig risk att du ska känna en trängsel med aktiviteter och kanske få en känsla av att… -jaha, då var det detta också som 
        ska hinnas med… så är det viktigt att vi nu tillsammans hjälps åt att vara i en aktiv långsamhet och tänka kring hur de här delarna hänger samman 
        så att vi får en känsla av meningsfullhet.
   </p>

   <p>
        Jag ska försöka mig på en sådan helhetsbeskrivning här:
        Den process vi nu går in i tillsammans med Skolverket handlar om att utveckla undervisningen och både genom att lära oss mer om ett interkulturellt 
        förhållningssätt men också att stärka det språk och kunskapsutvecklande arbetssättet. För mig handlar detta om att arbeta i projekt och fördjupningar 
        tillsammans med barnen där kunskapen och språken utvecklas i meningsfulla sammanhang med utgångspunkt i barnens erfarenheter och intressen. 
   </p>

   <p>
        Att barnens ska erbjudas många rika tillfällen till att uttrycka sig på många olika sätt och då är miljöers och materialens utformning avgörande för barnens 
        möjligheter till fördjupningar.
        Att utveckla ett interkulturellt förhållningssätt innebär bland annat att barnen får uttrycka sig på många olika sätt för att också utveckla ett rikt verbalt språk. 
        Jag tänker att pedagogisk dokumentation är verktyget för att öka våra kunskaper och vår förståelse för hur projekten blir språk- och kunskapsutvecklande. 
        Såå, jag tänker att vi förbinder och skapar mening och påminner varandra om det!
        Jag är så tacksam över att du är delaktig olika nätverk som tillsammans stärker det kollaborativa lärandet. Nätverket för pedagogisk dokumentation kommer 
        under hösten att handla om att tänka tillsammans om hur veckoreflektion och månadsreflektion kan se ut. Att få välkomna dig som barnskötare till vår grundläggande 
        kurs i pedagogisk dokumentation var en stor glädje, vilken kraft det blir när vi är tillsammans!
        Vad det gäller Unikum så ska det vara ett digitalt verktyg för att stärka kommunikationen med föräldrarna kring barnens utveckling och lärande. 
        Här kan ni med fördel fortsätta att utveckla processmallar, fortsätta med den pedagogiska dokumentationen på driven (i form av power point) och sedan 
        länka till Unikum. På så sätt kan man också klippa ur material från den pedagogiska dokumentationen och göra lärloggar kring barnens 
        utveckling och lärande till föräldrarna.
   </p>

   <p>
        Jaa, att GÖRA välkommen inleder jag inlägget med. Vad menar jag då med att GÖRA välkommen?
        Joo, att GÖRA tänker jag handlar dels om att välkomna genom att iscensätta miljöer och material där barnen kan mötas. Miljöer och material som 
        fångar barnens blick och nyfikenhet.
   </p>

   <p>
        Men det handlar också om vårt möte med varandra, med barnen och med föräldrarna.
        Att välkomna varandra handlar om att välkomna olikhet, vilket låter fint och välformulerat men vad innebär det i praktiken? Att välkomna olikhet är 
        ju också en utmaning och behöver på något sätt organiseras för. I den pedagogiska dokumentationen är just olikheten en utgångspunkt och förutsättning för 
        att i gemensam reflektion komma bort från en sanning om ett barn, en situation och kunna titta ur olika perspektiv.
   </p>

   <p>
       <i>
            “Det blir onekligen svårt att prata om lyssnandets pedagogik om det bara ska handla om barnen. 
            Vi vet att vi tänker och gör på olika sätt, frågan är hur vi lyssnar och använder oss av varandras olikheter i arbetslaget.” 
       </i>
       (Ann Åberg ur Lyssnandets pedagogik).
   </p>

   <p>
        Men vi behöver också enas om vilken förskola barnen ska erbjudas hos oss så att vårt tänkande och vårt handlande blir synkroniserat. 
        Du och jag är tänkande individer och varje individs tanke och handlande har betydelse för hur förskolan eller organisationen är i rörelse eller inte i rörelse. 
   </p>

   <p>
        Såå, frågan jag funderar över och vill skicka med till dig är hur du och dina kollegor möts i reflektion? Hur är reflektionen 
        organiserad och hur den bidrar till att tänka på många olika sätt?
        Tid för reflektion är betydelsefullt men vi behöver som Martina Lundström (2019) uttrycker det; skaffa oss en gemensam förståelse 
        vad reflektionen ska bidra med? Martina skriver vidare… <i> ”hållbarhet i en organisations förändringsarbete kräver utrymme för tänkande och reflektion”.</i> 
        Det handlar då inte om att bedöma varandra utan hjälpa varandra framåt: Reflektionen kan ses som en ständigt pågående process och övning för att utveckla utbildningen
         i förskolan.
        På samma sätt behöver vi organisera för att barnen får mötas i gemensam reflektion på förskolan. Barnen är också i ett kollegialt/kollaborativt 
        lärande på förskolan och detta måste vi organisera för så barnen också får mötas där olika tankar blir synliga, där barnens olika sätt att tänka kring något, 
        barnens olika frågor blir en drivkraft i projekten.
   </p>

   <p>
        Jag tänker inte att detta är enkelt och kanske ibland blir det motsägelsefullt när jag å ena sidan skriver att olikheten är en tillgång men å andra sidan 
        skriver att vi behöver göra gemensamma överenskommelser. Men jag menar att de gemensamma ställningstagandena- en gemensam idé om utbildningen i förskola 
        utgör en ram som vi är överens om, det är så här vi tänker på den här förskolan.
        Att mötas i gemensam reflektion och att tänka på många olika sätt handlar då mera om att inte alltid ge varandra bekräftelse utan försöka att göra tillägg 
        och bjuda på andra perspektiv. 
   </p>

   <p>
       <i>
        Om vi begränsar vårt tänkande till det som redan är givet, de slutsatser vi redan
        gjort eller till det som verkar passa ihop kommer inga nya lösningar att ges. Vi blir fast i det gamla och tänkandet blir lätt ”more of the same”
       </i>
       (Emseimer, 2005).
   </p>

   <p>
        Ibland behöver någon annan komma in i mitt sammanhang, min avdelning för att utmana mig vidare, någon som hjälper till att ställa 
        nyfikna frågor som gör att jag/vi får syn på det som är taget för givet hos mig/oss. Det är också här mina/våra normer blir synliga men det 
        också i det här mötet som normerna kan vidgas.
   </p>

   <p>
        Reflektionen händer inte bara, den måste organiseras för och det gör vi på olika sätt i våra förskolor. En del möts i samarbetslag, 
        en del arbetar mer i lärpar, någon förskola har en pedagogista i utbildning. Jaa, det finns helt enkelt olika sätt att organisera.
   </p>

   <p>
        Jag ser fram mot en spännande termin tillsammans med dig!
   </p>

   <p>
        DU är viktig och DU gör skillnad!
   </p>

   <p>
        //Ulrika Mellblom
   </p>


</article> <!-- End December19 -->