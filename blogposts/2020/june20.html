<!-- Post Jan19 -->
<article class="box post" id="june20">
    <header>
        <h2 class="blogpost-title" id="june20" style="text-align: center">Blogginlägg Juni 2020
        </h2>
    </header>
    <img class="image featured postimg" src="images/june20/june20.jpeg" style="width: 55%; height: auto; max-width: 60%; max-height: 300;" />
    <br>
    
    <p><b><i>
        ”VI GÖR SKILLNAD FÖR BARNEN- VI HAR KUNSKAPER SOM GÖR SKILLNAD OCH GÖR VÄRLDEN STÖRRE TILLSAMMANS MED BARNEN”!
    </i></b></p>

    <p>
        Orden är inte mina utan förskollärare som jag fick förmånen att möta för dialog och analys av att 
        utveckla undervisningen berättar just detta- WOW!
    </p>

    <p>
        Snart har ett helt läsår passerat, det innebär många sekunder, minuter, timmar, dagar, veckor och månader 
        tillsammans med barnen och våra kollegor och den reviderade läroplanen ☺ Vilka projekt har pågått tillsammans 
        med barnen, vilka steg har vi tagit tillsammans? Vilka förmågor har barnen fått möjlighet att fördjupa och utveckla 
        under året? Kring vad har vi skapat mening? Vi är i en tid för avrundning och har gemensamt reflekterat och analyserat 
        kring hur läsåret blev? 
    </p>

    <p>
        Jag inledde läsåret och bloggen med en önskan om att vi skulle bli bättre på att sprida smittor... den metaforen är 
        knepig att använda idag när hela våren har inneburit just att på alla sätt förhindra smittspridning! Den smitta jag 
        önskade handlade förstås om helt andra smittor om ett kollaborativt lärande, då jag ser att vi har så otroligt mycket 
        samlad kompetens som vi behöver hjälpas åt att sprida och dela med varandra. 
        Genom att komma samman på olika sätt förbinder vi oss med varandra och jag hoppas att det över tid ska leda fram 
        till en större nyfikenhet på varandras förskolor och avdelningar så att det kan bli lättare och mindre motstånd kring 
        att kanske byta avdelning eller förskola.
    </p>

    <p>
        Jag gläds över alla de exempel som nu finns där vi lär av varandra, det handlar både om planerade och spontana tillfällen. 
        När jag skriver planerade tänker jag på våra nätverk som engagerar och inspirerar och som kanske leder fram till att vi 
        vågar prova andra sätt att arbeta på. 
    </p>

    <p>
        Nu har vi levt med Lpfö 18 under ett år och det är ju 
        intressant att ställa frågan kring vad som har förändrats i praktiken i och med att läroplanen är reviderad?
    </p>

    <p>
        Vi fick en reviderad läroplan med ett förstärkt undervisningsuppdrag då Skolinspektionen i sin kvalitetsgranskning 
        kom fram till att förskolans kvalitet varierade alltför mycket och därmed är inte förskolan likvärdig för alla barn.
    </p>

    <p>
        Så åter till frågan, vad har du förändrat i ditt sätt att arbeta i förhållande till Lpfö 18?
    </p>

    <p>
        Jag hör från samverkansgruppen att det finns blandade upplevelser av att förskolan har ett stärkt uppdrag. 
        Det finns röster som berättar om att det är spännande och intressant att prova nya sätt att arbeta på, att 
        förändra och utveckla undervisningen. Men jag hör dessvärre även berättelser om att det finns förskollärare 
        som inte känner sig trygga med förskolans förtydligade uppdrag.
    </p>

    <p>
        Blogginlägget inledde jag med citat från förskollärare som jag bjudit in till gemensam dialog och analys kring vårt 
        prioriterade utvecklingsområde att utveckla undervisningen som är kunskaps och språkutvecklande utifrån ett utforskande 
        arbetssätt. Vi förde samtal kring en utvecklad undervisning som är språk och kunskapsutvecklande och bilden 
        nedan är en sammanfattning av den gemensamma analysen
    </p>

    <img class="image featured postimg" src="images/june20/june20figure.png" style="width: 100%; height: auto; max-width: 100%; max-height: 800;" />

    <p>
        Extra tacksam är jag för att Maria Delibaltas, förskollärare på Mussebergs förskola ville vara gästskrivare i det här blogginlägget. 
        Maria delar med sig av sina erfarenheter av att arbeta med lera tillsammans med barnen:
    </p>

    <p>
        <i>
            ”I höstas deltog jag på en fyra dagars bildkurs för pedagoger. Den hölls av Reggio Emilia institutet med Karin Furness 
            som kursledare. Karin är konstnär, bildlärare och har i många år arbetat med handledning i att utveckla förskolan.
            De kursdagarna blev början på en ny metod och ett till språk att använda tillsammans med barnen. Jag köpte in 12 kilo 
            rödlera och tillverkade en skärtråd av två pinnar och en fiskelina. Ett bord i ateljén fick bli lerbord och jag visade 
            barnen hur de skulle skära av önskad storlek. Skapartröjor fanns redan och barnen satte igång direkt, ca fem i taget. 
            Leran blev ytterligare ett uttryckssätt, ett språk för barnen att beskriva sina tankar med, skapa berättelser samt 
            utforska leran som material för fysikaliska experiment och konstruktion.
            Lera är ett naturmaterial som när vi sköter om den kan leva så länge vi vill. Jag lärde barnen att vårda den och 
            täcka den runt om med fuktiga tvättlappar och låta den vila i en plastlåda med lock. I början sparade vi inga föremål 
            och barnen efterfrågade det inte heller. Leran finns alltid tillgänglig för barnen att hämta och arbeta med. 
            Äldre barn hjälper yngre att bära för den är tung. Barnen vet hur man skär av önskad storlek med skärtråd. 
            De samarbetar, delar med sig av kavlar, pinnar, knivar och tandborstar till slickers (lerklister). 
            Med ord, meningar, ljud och lera berättar de vad som händer. Leran blir språkets förlängda arm. Produkten 
            är inte det viktiga, det är vägen dit. I arbetet med lera behandlas de olika delarna i läroplanen. 
            Barn med annat modersmål blir hjälpta att visa vad de menar, hjälpta av att jag som pedagog finns med 
            och skapar ett språk tillsammans med dem. Nya ämnesspecifika ord lärs in kavla, knåda, trycka och rulla. 
            Geometriska former, fysikaliska fenomen, teknik och konstruktion och kemi i lerans uppbyggnad och skötsel 
            och språk, språk, språk. Så många ord och så många tankar som flödar i rummet hos barnen som upptäckt leran 
            i leken, för fantasin och för energin som bara vill ut. Barnet som blir hjälpt att bli förstådd, bli 
            respekterad och lyssnad på, få vara en del av en helhet, en gemenskap. 
            Tillsammans skapar vi en ateljé där vi är rädda om materialet, vårdar det och är snälla mot varandra. 
            Det kompetenta barnet lär, utvecklas och tar ansvar om vi litar på det”. 
        </i>
        <br>
        <br>
        Maria Delibaltas
        Förskollärare på Mussebergsförskola
    </p>

    <p>
        Såå tacksam över att du vill dela dina tankar med oss Maria! 
        Jag blir också nyfiken på vilka tankar Marias text väcker hos dig? Vilka är dina erfarenheter?
    </p>

    <p>
        Förändring och utveckling börjar alltid med mig... 
        Det är du och jag som TILLSAMMANS gör förskolan till en demokratisk mötesplats, <i><b>
            en plats där livet levs. En plats där det finns möjlighet att skapa band. En plats där det finns tid för upptäckter!
        </i></b>
        Hur bidrar förskolan till ett mervärde i barnens liv och vad är ditt bidrag?
    </p>

    <p>
        Vad behöver prägla och känneteckna mitt/vårt arbete dagligen för att nå vår vision om ett Gott Liv?
    </p>

    <p>
        Till sist vill jag tacka dig för din insats och för att du gör skillnad för våra barn!
        Jag vill också önska dig en sommar som jag hoppas blir som du önskar!
    </p>

    <img class="image featured postimg" src="images/june20/june20flower.png" style="width: 45%; height: auto; max-width: 60%; max-height: 250;" />

</article> <!-- End June20 -->