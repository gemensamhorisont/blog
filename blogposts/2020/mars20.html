<!-- Post Jan19 -->
<article class="box post" id="mar20">
    <header>
        <h2 class="blogpost-title" id="mar20" style="text-align: center">Blogginlägg mars 2020
        </h2>
    </header>
    <img class="image featured postimg" src="images/mar20/mar20_img.jpeg" style="width: 55%; height: auto; max-width: 60%; max-height: 300;" />
    <br>

    <h6>
        Hållbar och hoppfull framtid!
    </h6>

    <p>
        Aldrig har väl dessa ord varit så viktiga som nu, en hållbar och hoppfull framtid!
        Det är en märklig tid vi lever i just nu, eller hur?
        Så lätt att vi helt går upp i nyhetsbevakning och allvarsamheten med Coronaviruset. Och visst, 
        vi ska självklart följa rekommendationer från Folkhälsomyndigheten men vi får inte tappa fotfästet och hoppet! 
        Vi hjälps åt att göra förskolan till en mötesplats för barnen en skön plats att vara på, en plats där livet sker 
        och som öppnar världen för nya möjliga förståelser.
    </p>

    <p>
        Ann Åberg inledde sin föreläsning med att återge en berättelse från ett barn som tidigare gått på förskolan. 
        När han återvände till förskolan då han var äldre så uttrycket han: här har jag levt mina glada dagar! 
        Ann ställde också en fråga till oss som handlade om vilka minnen jag vill att barnen ska bära med sig från min förskola?
        Susanne inledde på liknande sätt och menade att barn måste få tid till livets upptäckter.
    </p>

    <p>
        Jag har under feb/mars haft förmånen att vara ute i verksamheten och mitt hjärta fylls med glädje och stolthet när 
        jag på morgonen kommer till Södertorns förskola och möts av utepedagoger som arrangerar och iscensätter platser 
        för möten ute på förskolegården. Hur miljöer och material har blivit mer tillgängliga för barnen och kunskapen 
        om materials agens växer hos pedagoger. Detta skapar möjlighet för fler barn att bli kompetenta.
    </p>

    <p>
        På Dejegården möttes jag av välkomnande pedagoger och barn och på en avdelning pågick ett spännande skogsprojekt 
        där det verkligen syntes i miljöerna att det var skogen som var i fokus för undersökandet. Vi behöver påminna oss 
        om att vi blir till i relationer… med varandra, med miljöer och med material. Att arbeta i projekt tillsammans med 
        barnen innebär att vi skapar förutsättningar för barnen att kunna gå djupare in i ett fenomen eller begrepp genom 
        att arbeta med det under en längre tid.
    </p>

    <p>
        I introduktionsnätverket mötte jag våra nyanställda och nyexade förskollärare, så roligt att välkomna nya medarbetare 
        till våra förskolor. Vi fick en kort presentation av deras c-uppsatser. En uppsats handlade om hur vi pedagoger blir hållbara? 
        Kanske kan vi få ta del av studiens resultat här i bloggen, vi får se.
    </p>

    <p>
        Som jag tidigare skrivit och även avslutade utbildningsdagen tillsammans med Ann Åberg med, så har du 
        och jag ett ansvar för att en föreläsning blir just en utbildning och inte bara ett tomtebloss. Därför kommer detta 
        blogginlägg att vara lite längre men också ha ett fokus som hjälper oss att förbinda Anns föreläsning med 
        Susanna Anderstafs föreläsning och kopplingen till våra förskolors pedagogiska praktik. Som du vet kommer vi över 
        tid att fördjupa oss i interkulturellt förhållningssätt och språk och kunskapsutvecklande arbetssätt (SKUA) så 
        tillsammans ska vi vara i en gemensam aktiv långsamhet och ett kollaborativt lärande, det känns hoppfullt tycker jag!
    </p>

    <p>
        I många möten tillsammans med pedagoger och rektorer kring den pedagogiska dokumentationen tycker jag mig se att det som verkar 
        vara svårt är den gemensamma reflektionen kring en dokumentation och hur man ska gå vidare tillsammans med barnen. 
        Jag tror att Ann Åberg gav oss många nycklar eller krokar som vi kan ha hjälp av för att komma vidare med ett projekt 
        tillsammans med barnen. Vi fick ta del av exempel på hur ett projekt tillsammans med barnen kan skapa meningsfulla 
        sammanhang som präglas av demokratiska processer. Ett sammanhang som blir både kunskapsutvecklande och språkutvecklande. 
        Lusten och glädjen till kommunikation ska vara motorn i förskolans språkstärkande arbetssätt och då är den pedagogiska 
        dokumentationen förbindande i projektet.
        I Oskarshamns kommuns förskolor har vi under lång tid försökt att förstå pedagogisk dokumentation och jag tror 
        att vi behöver ta oss tillbaka till den bild (finns inklippt nedan) som Ann också hade med i sin föreläsning:
    </p>

    <img src="images/mar20/textimg.png" style="width: 55%; height: auto; max-width: 60%; max-height: 300;">
    <br>

    <p>
        Dokumentationen ska inte bara bli dekorationer på väggen utan sätta väggen i rörelse sa Ann. Hur ser det ut 
        på din förskola, på din avdelning i vilket syfte finns dokumentationen och hur blir den en bärande del i projektet? 
        Jag funderar över hur barnen kan bli mer delaktiga i dokumentationsarbetet?  Det viktigaste momentet i dokumentationsarbetet 
        är att i så stor utsträckning som möjligt göra barnen delaktiga och föra en tät dialog med dem om innehållet i det man 
        utforskar tillsammans (Skolverket). Vi kan fundera över hur:
        
        <ul>
            <li>
                dokumentationen blir synlig och möjliggör att vända åter till så att den kan skapa, 
                samtal kring både barn, pedagoger och föräldrar?
            </li>
            <li>
                Hur dokumentationen används tillsammans med pedagoger
            </li>
            <li>
                Hur dokumentationen används tillsammans med barnen:
                <ul>
                    <li>
                        i den lilla gruppen?
                    </li>
                    <li>
                        i den stora gruppen?
                    </li>
                </ul>
            </li>
        </ul>
    </p>

    <p>
        Susannas föreläsning handlade mycket om ett normkritiskt perspektiv, om mötet med Den andre och att jag bär 
        på många normer om vad som är rätt eller fel. Om hur man ska göra eller inte göra. Ann återgav ett citat från boken 
        ”Små barns delaktighet och inflytande”
    </p>

    <p>
        <i>
            ”Det finns skäl att ifrågasätta vilka föreställningar vi har om små barns sätt att vara och hur traditionella 
            utvecklingspsykologiska teorier har bidragit till att forma en vardag där små barn betraktas som mindre värda för 
            att de inte passar in i idealet som tycks vara den förnuftige tänkande vuxne.
            Utmaningen ligger i att se bortom fastlagda kategorier och tankemönster om vad barn är, vad de kan och hur de utvecklas och lär”.
        </i>
        (Nina Johannesen, Ninni Sandvik).
    </p>

    <p>
        Om vi funderar tillsammans över vad som egentligen står här så handlar det också om mina föreställningar och normer kring vad 
        ett barn är och jag tror att det är viktigt att vi stannar upp lite för egen och gemensam reflektion här.
        Det är just här det finns en brytpunkt som blir utgångsläge för hur ett projekt utformas på förskolorna. 
        <b>Tillsammans</b> med barnen (i ett utforskande arbetssätt blir man, som pedagog, en del av samspelet och är därför också delaktig i att skapa kunskap 
        <b>tillsammans</b> med barnen) eller utan att fortsätta dialogen med barnen, utan att jag är delaktig i att skapa kunskap 
        tillsammans med barnen. Det blir då mer aktiviteter som blir separerade från varandra och som inte alltid binds samman med varandra.
        Det finns ingen väg förbi utan vi måste föra en gemensam dialog om detta för här kan det bli slitningar i ett arbetslag eller på en förskola. 
        Slitningar kan vara nyttiga och ta oss framåt men slitningar kan också börja skava och kan, över tid leda till att vi tappar sugen. 
        Det här är viktiga dialoger och här behöver vi mötas så att utveckling och förändring kan ske men jag behöver möta både mig själv och min kollega 
        med en kärleksfull blick. Susanna pratade om interkultarlitet på detta sätt:
        <i>Med interkulturalitet menar vi att utveckla ett förhållningssätt som omfattar ömsesidig nyfikenhet och ökad förståelse för egna och andras kunskapssyn, 
        tankesätt, värdegrunder, livsformer.</i> Så vi gör interkulturellt förhållningssätt när vi också möts i en gemensam dialog som jag beskrev ovan och de här 
        dialogerna kan också bidra till en god arbetsmiljö.
    </p>

    <p>
        Men varför ska vi jobba så här? Joo, i Lpfö 18 kan vi läsa att utbildningen i förskolan ska ta sin utgångspunkt i barnens behov, 
        erfarenheter och det de visar intresse för. 
        Flödet av barnens tankar och idéer ska tas tillvara för att skapa mångfald i lärandet. Det innebär ett fantasteri - att låta tanken vara på fest 
        så att nyfikenhet och kreativitet blir drivkrafter framåt.
    </p>

    <p>
        Ann pratade om att lyssnandets pedagogik handlar om att vara kvar vid glöden och det kan vi göra genom att också stanna upp vid barnens frågor, 
        tankar och teorier. Det handlar inte om ett passivt lyssnande och bara följa och följa barnen utan ett aktivt lyssnande av en professionell 
        pedagog som är medveten om att det främsta redskapet för att utveckla barns språkliga förmågor i förskolan är pedagogens eget språk och sätt att kommunicera. 
        Barnen är inte <i>föremål</i> för verksamheten, de är <i>en del av</i> - delaktiga i att skapa verksamheten (det blir skillnad om vi ber barnen hjälpa till att lägga 
        ut madrasser eller om vi säger att vi tillsammans ska förbereda vilan..). Lyssnar jag för att svara eller lyssnar jag för att förstå?
    </p>

    <p>
        Ord och begrepp har ingen mening i sig… utan mening ges i kommunikationen mellan människor. Språkets primära funktion är med andra ord kommunikation! 
        Ann lyfte fram ett vidgat perspektiv på barns språkutveckling som en del av projekt tillsammas med barnen. Det vidgade perspektivet innebär då att 
        planera och iscensätta möjlighet att uttrycka sig på flera olika sätt:
        <ul>
            <li>Talspråk</li><li>Skriftspråk</li><li>Bildspråk</li><li>Musikens språk</li><li>Dansens språk</li><li>Formens språk</li>
        </ul>
        <i>
            ”Musik skapar glädje <br>
            Glädje och dans skapar rörelse <br>
            Rörelse skapar koordination <br>
            Koordination skapar förståelse <br>
            Förståelse skapar ord <br>
            Ord skapar meningar <br>
            Meningar skapar ett språk” <br>
        </i>
    </p>

    <p>
        Tidigare i inlägget skriver jag att jag tror att Ann gav oss många olika nycklar eller krokar som kan hjälpa oss att hitta en form för hur ett 
        projekt kan utvecklas och leva under en längre tid.
    </p>

    <img src="images/mar20/textimg2.jpeg" style="width: 55%; height: auto; max-width: 60%; max-height: 300;">
    <p>
        <br>
        <b>Här kommer krokarna:</b>
        <br>
        Barnens intresse i fokus. <br>
        Arrangera ”äventyr” med familjernas projektuppgifter som utgångspunkt. <br>
        Pedagogernas observationsfokus - Vad är det barnen fäster sig särskilt vid? Vad är det barnen återkommer till? <br>
        Fota <b>det barnen tittar på</b> (glöden). <br>
        Dokumentation tillsammans med barnen. <br>
        Gemensam reflektionsstund – återbesök- igångsättare för projektet. <br>
        Skapa spännande världar att leka i. <br>
        Att sprida intressen mellan barnen. <br>
        Pedagogens bidrag: Lyssna och förbinda barnens OLIKA intressen för att ge barnen möjlighet att få syn på fler sätt att tänka och göra. <br>
        Förberedelse – att ladda rummet. Att möta material handlar inte om att sysselsätta, det handlar om att kommunicera! <br>
        Återanvända foto-dokumentation som synliggör barnens olika intressen. <br>
        Att förbereda för vad som KAN hända … inte för vad som SKA hända <br>
        Reflektion - gemensam återblick och igångsättare. <br>
        Återanvända  och sätta dokumentationerna i rörelse. <br>
        Arrangera möten med en magnet i mitten. <br>
        Sänka tempot – ge barnen TID. <br>
        Att få uttrycka sig med dansens språk. <br>
        Musiken som språkstärkande. <br>
        Leran som språkutvecklande. <br>
        Digitalitet som språkstärkande (kommer du ihåg Anns berättelse om att dansa i gallermönster?) <br>
    </p>

    <p>
        I ett tidigare blogginlägg har skrivit om vikten av att du och jag också gör oss nyfikna som pedagoger. 
        Att vi går in i en undersökande fas, gemensamma upplevelser och erfarenheter av det vi vill undersöka tillsammans med barnen. 
        Om jag återvänder till skogsprojektet jag berättade om i inledningen så kan ett sätt att komma vidare vara att ”utsätta” oss själva för skogen. 
        Kanske på en pedagogisk måndag eller reflektionsdag ta med ett skissblock och
        teckna ner vad vi hör eller ser, eller med hjälp av lärplattan spela in ljud… och sedan mötas i gemensam reflektion kring det. 
        Jaa det finns många sätt att stanna kvar vid glöden och förbereda ett undersökande. Nästa gång tar vi kanske med några barn i taget för att kanske sätta 
        igång ett djupare intresse och nyfikenhet på och i skogen. Att sedan i ett gemensamt morgonmöte få vara i reflektion tillsammans med barnen kan bli en spännande igångsättare. 
        Att sedan skapa miljöer och tillsätta material så att utforskandet kan fortsätta inne kan bli en spännande fördjupning av projektet. Om dokumentationen 
        sedan finns samlad på ett ställe kan det bli så att väggen sätter projektet i rörelse. På det här sättet skapar vi också möten mellan barnen och mellan 
        deras olika ”kulturer”. I förskolan är vi ett minisamhälle och vi behöver skapa förståelse för varandras olika sätt att tänka, det gör vi om vi utvecklar 
        vår pedagogiska praktik på liknande sätt som detta blogginlägg handlar om.
    </p>

    <p>
        Vi hjälps åt att ha fokus på en hållbar och hoppfull framtid, eller hur?
    </p>

    <p>
        //Ulrika Mellblom
    </p>


</article> <!-- End December19 -->