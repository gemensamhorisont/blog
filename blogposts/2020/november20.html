<!-- Post November20 -->
<article class="box post" id="nov20">
    <header>
        <h2 class="blogpost-title" id="nov20" style="text-align: center"> Blogginlägg november
        </h2>
    </header>
    <img class="image featured postimg" src="images/nov20/nov_20_img.png" style="width: 55%; height: auto; max-width: 60%; max-height: 300;" />
    <br>

    <h6>
        Vikten av att hitta glädje trots svåra tider.
    </h6>
    
    <p>
        Jaa, vilken märklig och annorlunda tid vi just nu lever i. Det är svårt att greppa att våra liv plötsligt, 
        och i ett enda NU förändras av ett virus som är den minsta biologiska enheten som kan infektera levande organismer.
    </p>

    <p>
        Aldrig har väl förskolans roll och betydelse i samhället varit så viktig och då tänker jag ur flera perspektiv. 
        Viktig som samhällsinstitution då den möjliggör att undersköterskan, sjuksköterskan, läkaren, den som arbetar med städ och renhållning kan gå till sitt arbete.
    </p>

    <p>
        Förskolan är alltid otroligt viktig för våra barn och särskilt i en tid som denna och jag tänker att det nu är viktigt att förskolan får vara en plats som 
        på något sätt är ”fredad” från oro och rädsla utan istället är en hoppfull plats som är sig lik och bidrar till trygghet, lek och lärande.
    </p>

    <p>
        Du och jag behöver ta ansvar för de samtal som pågår, jag tycker själv att det är svårt att inte ha för stort fokus på Covid 19 då det 
        ligger som ett lock över oss. Kanske kan vi hjälpas åt att försöka att lyfta blicken och tänka kring följande; <i>”Det vi ger vår uppmärksamhet växer, det vi fokuserar på växer.”</i>
        När jag tittar på bildspelet från tusentalslyktor så känner jag en oerhörd tacksamhet och glädje, kika gärna på det (ligger länkat här i bloggen) 
        och fundera över vad som gör dig stolt i ditt arbete? Vad som ger dig glädje i mötet med barnen, föräldrarna och mötet med dina kollegor?
    </p>

    <p>
        Såå, hur ska livet nu levas på våra förskolor?
        Förskolan är en plats där vi påverkar och påverkas av andra och nu är det viktigt att vi letar efter det som gör oss glada tillsammans!
        Vi fortsätter på det vi är bra på, att ha fokus på våra projekt tillsammans med barnen, eller hur? Kom just på hur spännande det skulle vara att 
        kanske undersöka vad egentligen virus är? Går det att närma sig det med en nyfikenhet?
    </p>

    <img class="image featured postimg" src="images/nov20/covid_img.png" style="width: 50%; height: auto; max-width: 55%; max-height: 250;" />

    <p>
        Blogginlägget för december kommer att fokusera på en gemensam idé /en gemensam horisont för våra förskolor i Oskarshamns kommun.
    </p>


</article> <!-- End November20 -->