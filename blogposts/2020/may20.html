<!-- Post Jan19 -->
<article class="box post" id="may20">
    <header>
        <h2 class="blogpost-title" id="may20" style="text-align: center">Blogginlägg Mars 2020
        </h2>
    </header>
    <img class="image featured postimg" src="images/may20/may20.png" style="width: 55%; height: auto; max-width: 60%; max-height: 300;" />
    <br>
    
    <p>
        En kväll när jag var ute och gick möttes jag av en fantastisk regnbåge. Ibland blir naturen så talande och läkande. 
        Naturen väcker förundran och jag tänker att regnbågen som jag, och kanske flera av er mötte, är en symbol för värden som mångfald,
        inkluderande, hopp och längtan. 
        <br>
        Det här inlägget har tagit ovanligt lång tid att skriva fram och kanske handlar det om att vi alla är påverkade av det 
        som händer runt omkring, mitt ibland och i oss.
    </p>

    <p>
        Mitt i allt detta är DU så otroligt viktig, ditt välkomnande och möte av barnen och familjerna är oersättligt.
        Vi förstår alla hur viktig förskolan är som institution och funktion i samhället, utan förskolan stannar Sverige.
        Vi behöver tillsammans sträva efter att ha dialog med de barn som idag inte kommer till förskolan för förskolan är en viktig 
        mötesplats för våra barn och deras rättighet till utbildning.
        Barnen på förskolan kan kanske hjälpa till att fundera över hur kompisarna som är hemma kan bli delaktiga i projekten på förskolan.
        Maila gärna hur ni arbetar med detta på förskolorna så kan jag hjälpa till att sprida för att lära av varandra.
    </p>

    <p>
        När jag satte samman informationen om pallkrage/odlingsprojekt, vår stads ateljé och lerinstallationen så blir 
        jag så stolt över att du gör det möjligt för barnen, som är våra yngsta samhällsmedborgare att ta plats i staden och kommunen.
    </p>

    <p>
        Jag är också glad över att vi nu är framme vid att du som pedagog får ett eget digitalt verktyg i form av 
        Cromebook som stöd i ditt pedagogiska arbete. 
    </p>

    <p>
        Vi är också inne i skarpt läge med att använda Unikum som digital plattform. Vi får hjälpas åt med att hålla fokus på 
        att utveckla den pedagogiska dokumentationen och våra olika processmallar så att Inte Unikum begränsar detta utan tvärtom. 
        Bra att vi kan välja att antingen arbeta med dokumentationen kvar i processmallen på driven och sen göra lärloggar utifrån 
        den dokumentationen. 
    </p>

    <p>
        Ett annat projekt som vi planerar för är ytterst både ett demokrati och kunskapsprojekt som handlar om att vi tillsammans 
        fördjupar oss i interkulturellt förhållningssätt och kunskapsutvecklande och språkutvecklande arbetssätt! 
    </p>

    <p>
        Jaa, att mötas digitalt med Jönköping University och planera för förskollärarprogrammet känns så hoppfullt! 
        Vi behöver få välkomna fler förskollärare till oss. Nu hoppas jag också att du som är förskollärare vill vara VFU-handledare 
        och ta emot en blivande kollega på utbildning i förskolan.
    </p>

    <p>
        Förra veckan möttes förskolans ledningsgrupp Petra och Zeljka från 
        Lärarförbundet där vi förde samtal om hur vi tillsammans kan arbeta vidare med att höra en bra arbetsmiljö ännu bättre.
    </p>

    <p>
        Så är det snart dags för en viktig dag, stängnings/utvecklingsdagen då du och ditt arbetslag går in 
        i analysen av läsåret. Här är utgångspunkten för analys den pedagogiska dokumentationen. Det är utifrån er 
        analys som sedan rektor gör sin analys och sen är det dags för mig att titta på helheten och att i dialog försöka 
        prioritera gemensamma områden att arbeta vidare med tillsammans.
    </p>

    <p>
        Jag hoppas att nästa blogginlägg få hjälp av en eller två pedagoger som kan berätta om hur barns möte med 
        leran och tecknandet också är ett språkutvecklande arbetssätt. Att kroppen inte är skild från hjärnan är själva 
        utgångspunkten för att olika uttryckssätt också är språkutvecklande, om du som pedagog är där och klär erfarenheterna 
        med ett rikt språk.
    </p>

    <p>
        Det finns som sagt, mycket som är tillåtet och kom ihåg regnbågens värden; mångfald, inkluderande, hopp och längtan. 
        Kanske väcker regnbågen andra tankar hos dig? Det är det som är så spännande, att samma fenomen betyder olika saker 
        utifrån de erfarenheter vi bär med oss. På samma sätt är det för barnen. Genom att lyfta fram våra olika perspektiv 
        blir också olikheten synlig för det kanske inte bara finns EN sanning utan flera sätt att se på världen.
    </p>

    <p>
        <b>DU är viktig och DU gör skillnad!</b>
    </p>
</article> <!-- End December19 -->