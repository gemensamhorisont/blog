<!-- Post Jan19 -->
<article class="box post" id="oct19">
    <header>
        <h2 class="blogpost-title" id="oct19" style="text-align: center">Blogginlägg september
        </h2>
    </header>
    <br>

    <p>
        Det här blogginlägget inleder jag med tankar som ibland rör sig i mig, 
        kanske lite väl djupa tankar men jag tror att vi ibland behöver gå tillbaka till känslan och syftet med varför jag går 
        och arbetar i förskolan. Så här kommer några stora frågor uppradade efter varandra: 
        Varför finns förskolan egentligen? Vad är syftet? Vad är förskolan till för? 
        Vilken plats ska den vara? Hur ser förskolan ut för våra barn?
    </p>

    <p>
        Jag tänker främst att jag arbetar med samhällsutveckling. Förskolan är som ett minisamhälle, en mötesplats 
        för samhällets yngsta medborgare och deras familjer. Det är här de yngsta medborgarna utvecklar värden, 
        förmågor och kunskaper och detta förbinds i de projekt och i den organisation vi väljer att göra för en dag, 
        en vecka, ett år på förskolan, alltså den pedagogik/det uppdrag vi organiserar för.
    </p>

    <p>
        Jag hittade inspiration till bilden nedan på någon blogg (som jag inte minns just nu) Jag tycker att bilden på 
        ett tydligt sätt beskriver varför barnen ska ha inflytande i förskolan… jaa, varför ska människor ha inflytande i samhället?
    </p>

    <img class="image featured postimg" src="images/oct19/image1.png" style="max-width: 600; max-height: 350;" />
  
    <p>
        Jag hörde en berättelse om en förskollärare som tröttnade på föreställningar från andra om att arbeta i 
        förskolan bara handlade om att leka med barnen. Hon funderade över hur hon själv skulle kunna förändra sättet 
        att ta plats och beskriva sitt uppdrag. Såå, på frågan som hon fick i olika sammanhang kring vad hon arbetade 
        med så blev svaret istället: – jag jobbar framförallt med samhällsutveckling. Detta väckte stort intresse hos den 
        andra som också ville veta mer...
        Jaa, det handlar en hel del om att arbeta med olika hållbarhetsfrågor och utmaningar..
    </p>
    
    <p>
        Jaa, ord har makt! Hur väljer du att berätta om ditt arbete och vilken plats förskolan är?
        Din och min berättelse är viktig för på detta sätt marknadsför vi också oss själva och förskolans viktiga uppdrag. 
        Genom sättet vi uttrycker oss berättar vi också om vad förskolan är för en plats. 
        Vad syftet är med att förskolan finns. Här kanske vi kan hjälpas åt att använda mejsla fram ett gemensamt 
        yrkesspråk som stärker professionaliteten? Så hur ser din idé ut som pedagog?
    </p>

    <p>
        Nu är förskoleområdets systematiska kvalitetsrapport färdig. Långsiktighet och uthållighet är en förutsättning 
        för en likvärdig förskola och förändring måste hållas i och hållas om. Därför håller vi i de utvecklingsområden som var 
        aktuella förra läsåret. Om du kikar på e-medarbetaren så hittar du rapporten i sin helhet där.
        Vi håller i nätverken för digitalt lärande, pedagogisk dokumentation och introduktionsnätverket för nyutbildade förskollärare.
    </p>
    
    <p>
        Att utveckla undervisningen genom att också tar reda på hur projekten tillsammans med barnen också blir 
        språk och kunskapsutvecklnade blir centralt under läsåret särskilt med anledning av Skolverkets riktade satsning kring flerspråkighet. 
        Under läsåret kommer vi att ha fokus på att komma överens om gemensamma ställningstaganden/ en gemensam idé/plattform kring 
        vilken förskola barnen ska erbjudas i vår kommun. Hagadals och Gläntans förskola är testpiloter för Unikum i förskolan 
        och hittills så upplever pedagogerna att det kan bli ett bra verktyg för den pedagogiska dokumentationen och 
        kommunikation med föräldrar. Vi har ett testavtal som löper året ut och ska under slutet av perioden besluta om 
        Unikum sedan ska införas på alla förskolor.
    </p>

    <p>
        I slutet av detta blogginlägg vill jag vända åter till nya frågeställningar som också handlar om att utveckla ett 
        gemensamt yrkesspråk och undervisningen som en målstyrd process. Att definiera begrepp är ett viktigt kvalitetsarbete. 
        Till exempel att arbeta i projekt, projekterande, undersökande, utforskande, processinriktat, i teman... så många begrepp. 
        Har vi en gemensam förståelse och definition för alla ord och begrepp?
        För mig innebär ett projekt att jag arbetar i processer tillsammans med barn och kollegor och det är samtidigt 
        ett väldigt starkt värdegrundsarbete samtidigt som det är språk och kunskapsutvecklande. 
        I projekten binds olika ämnesområden samman samtidigt som arbetet med normer och värden pågår. 
        Kunskap och demokratiutvecklingen går hand i hand. Eidevald och Engdahl(2019) menar att det inte går att bedriva 
        undervisning om ex naturvetenskapliga fenomen och samtidigt bemöta pojkar och flickor utifrån könsstereotypa och begränsade normer.
    </p>

    <p>
        Jag fortsätter att, med en dåres envishet, önska att vi stärker det kollaborativa lärandet. 
        Att du och jag bjuder in till en workshop på vår förskola där vi vill berätta om ett projekt som pågår tillsammans 
        med barnen och hur vi arbetar med den pedagogiska dokumentationen. På detta sätt kommer vårt gemensamma språk att 
        växa och vi kommer att förbindas till varandra i meningsfulla sammanhang.  Det handlar om att gå i dialog med varandra 
        och bjuda varnadra på en ödmjuk kritisk röst för att få fler perspektiv. Kanske är det också på det här sättet som vi 
        tillsammans gör oss hållbara? Att utveckla den pedagogiska verksamheten går hand i hand med att stärka medarbetarskapet.
    </p>

    <img class="image featured postimg" src="images/oct19/image2.png" style="max-width: 600; max-height: 350;" />

</article> <!-- End May19 -->