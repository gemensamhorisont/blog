<!-- Post Jan19 -->
<article class="box post" id="maj19">
    <header>
        <h2 class="blogpost-title" id="maj19" style="text-align: center">Kring vad har vi skapat mening tillsammans med barnen under terminen och läsåret? </h2>
    </header>
    <img class="image featured postimg" src="images/maj19/maj19img2.JPG" style="max-width: 200; max-height: 200;" />
    <br>
    
    <p>
        <i>
            ”Education is not preparing for life. Education is life itself” (John Dewey)
        </i>
    </p>

    <p>
        Detta blogginlägg kommer i en tid för avrundning och avslutning av en termin och ett läsår.
        Vi är inne i en slags pedagogiskt bokslutstid, eller hur?
        Hur blev det? Är nu den intressanta frågan när vi reflekterar och analyserar läsåret som nu nästan är slut.
        Samtidigt som vi är i ett avslutande behöver också frågan om kring vad nästa läsår ska innehålla för att skapa 
        mening tillsammans med barnen? Ska vi ha ett gemensamt tema i huset som får utgöra ett slags paraply där sedan 
        projekten på avdelningarna utgår ifrån? Vilka projekt ska starta? Hur startar vi upp projekt,från vilken utgångspunkt? 
        Vad har vi sett i vår analys av vad det är viktigt att fokusera kring? Hur vet vi att utbildningen i förskolan har varit 
        meningsfull för varje barn? Vad vill vi att barnen ska bära med sig från sin tid i förskolan?
    </p>

    <p>
        På förskolorna är ni mer eller mindre klara med analysen av hur väl ni lyckats erbjuda barnen en förskola med utgångspunkt i 
        läroplanens alla målområden. Analysen ni gör grundar sig på den pedagogiska dokumentationen. Det är spännande att få ta del av 
        arbetet med att utveckla den pedagogiska dokumentationen som många av er är inne i. Att bygga ut dokumentationen med månadsreflektion, 
        terminsutvördering tror jag kommer ge en känsla av meningsfullhet och professionalitet.
        Nu är det förskolecheferna som är mitt inne i analysen kring förskolornas resultat. Och snart är det min tur att gå in i analysen.
        På tisdag och onsdag möter ledningsgruppen Karin Alnervik för att tillsammans med henne skärpa vår blick men också vässa vår analysförmåga.
    </p>

    <p>
        Vi har all anledning att vara stolta över den utbildning vi erbjudit barnen i våra förskolor!
    </p>

    <p>
        Vilken energi som kommit ur de olika stadsprojekt som ni gjort möjliga. 
        Jag tänker främst kring, vad kärlek och vänskap i staden kan vara och bli, 
        staden som blev påskfin, den kreativa stadsateljén och nu pallkrageprojeket och insektshotellen. 
        Tillsammans gör vi barnens röster märkvärdiga i staden!
    </p>

    <p>
        Jag vill vända tillbaka till blogginlägget för mars månad där jag skrev en rad olika frågeställningar. Bland annat ställer jag frågan:
        Vi kan välja att göra varandra bra! Om vi begränsar varandra begränsar vi också barnen, hur ser det ut hos mig/oss? 
        Vågar vi utmana varandra? Om inte, hur ska vi börja våga? 
        Med dessa ord inledde jag också etikseminarierna den 24/4 och 25/5.
        Nu behöver du och jag ta ett gemensamt ansvar för att verkligen använda oss av det vi fick ta del av på seminariet, 
        så att orden kommer i jorden och gör skillnad i vår pedagogiska vardag!
    </p>

    <p>
        Under läsåret har jag haft förmånen att besökta viktiga platser för viktiga barn och det handlar då förstås om 
        de kvalitetsdialoger och möter med dig och barnen.
    </p>

    <p>
        Avslutningsvis vill jag tacka dig för att du viktiggör förskolan tillsammans med barnen!
    </p>

    <p>
        Jag vill också önska dig en sommar som jag hoppas blir som du önskar!
    </p>

    <p>
        Ps, nästa läsår vill jag gärna ha några gästskriver på min blogg, hör av dig om du vill skriva några rader!
    </p>

    <p>
        //Ulrika Mellblom
    </p>

</article> <!-- End May19 -->