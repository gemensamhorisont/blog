<!-- Post Jan19 -->
<article class="box post" id="nov19">
    <header>
        <h2 class="blogpost-title" id="nov19" style="text-align: center">Blogginlägg november 2019
        </h2>
    </header>
    <img class="image featured postimg" src="images/nov19/november19_img.jpg" style="width: 400px; height: 500px; max-width: 100; max-height: 150;" />
    <br>

    <h6>
        If you want to make a different BE a different!
    </h6>

    <p>
        Det är väl därför du och jag vill arbeta i förskolan? 
        För att vara med och göra skillnad.
    </p>

    <p>
        Det var en häftig känsla när vi tände alla barnens lyktor! Ditt bidrag till att lyfta fram barnens röster och rättigheter 
        genom manifestationen och installationen av tusentalslyktor tänker jag är ett sätt att vara med och göra skillnad. 
    </p>

    <p>
        Det händer så mycket spännande tillsammans i våra olika nätverk och förstås varje dag på förskolorna tillsammans med barnen! 
        I fredags hade vi nätverk i pedagogisk dokumentation och det gav mig en riktig energiboost! Det var Eva, Maria, Maja, Zejlca, 
        Åsa, Maria, Anna som tillsammans med Eva Andersson och arbetsgruppen för nätverket som föreläste och ledde en workshop kring tecknandet. 
        Vi hade förmånen att vara på Norrtorns förskola med nätverket och jag vill rikta ett stort tack till alla pedagoger och barn på Norrtorns 
        förskola som gjorde det möjligt att få låna torget till nätverket!
    </p>
    
    <p>
        Jag har också haft förmånen att få vara med i reflektion på Långelid förskola som nu provar en ny dokumentationsmall, så spännande!
    </p>

    <p>
        I det här blogginlägget vill jag lyfta fram vikten av att ”begreppisera” för att stärka och utveckla vårt gemensamma yrkesspråk. Vi rör oss med 
        många ord och begrepp i våra arbetslag och förskolor men har vi arbetat med att på djupet också definiera vad orden innebär?
    </p>

    <p>
        Jag tänker att de som arbetar med att revidera läroplanen förmodligen har vänt och vrider på vartenda ord som är formulerat. I detta arbete 
        har de säkert också varit kritiska och fått förhandla med varandra för att mejsla fram en kompromiss som kan han vara överens om.
    </p>

    <p>
        Att läsa läroplanen är ju inte särskilt komplicerat men som jag skrivit i ett tidigare inlägg så måste orden transformeras/ göras 
        om till aktiva handlingar i praktiken. Det är alltså du och jag som är läroplanens görare.
    </p>

    <p>
        Om nu läroplanen är tänkt att också förändra vårt görande i praktiken så tror jag att vi behöver definiera många ord och begrepp i läroplanen 
        och i den praktik vi iscensätter i våra förskolor. Om vi inte är överens om olika begrepp och vågar titta på och kanske också förändra vår 
        praktik så är det stor risk att inte läroplanen gör skillnad för barnen.
    </p>
 
    <p>
        Jag är superglad för att även i detta blogginlägg ha en gästskrivare!! Den här gången är det Helene Andersson som är rektor för Dejegården och 
        Norrtorns förskolor som delar några tankar här.
    </p>

    <p>
        Så fick jag frågan av Ulrika om jag hade några tankar kring vilka begrepp vi använder oss av i förskolan, vilket språk använder vi oss 
        av i professionen? Efter ett spännande samtal blev jag inbjuden att skriva ett gästinlägg på hennes blogg, så här sitter jag nu och 
        funderar på vilket professionellt språk som finns i förskolan och behöver vi ett pedagogiskt yrkesspråk pedagoger emellan?
    </p>

    <p>
        Om jag tänker tillbaka på mina första år som förskollärare och vilka begrepp som vi då använde så minns jag ord som: övergångsobjekt, 
        utvecklingsfas, själständighetsträning, dialogpedagogik för att nämna några. Det fanns ett begrepp till, tamburkontakt. 
        Läste på Förskolan .se om hur det i ett radioprogram diskuterats kring yrkesspråk. En lyssnare berättar om ett föräldramöte där 
        en förskollärare pratat om att det är viktigt att tamburkontakten fungerar, en förälder som är elektriker erbjuder sig hjälpsamt att 
        fixa tamburkontakten om den är trasig. Ett exempel på hur begrepp i förskolan kan tolkas och förstås av en av de som förskolan 
        kommunicerar med nämligen vårdnadshavare! Idag är det andra begrepp vi möter i förskolan för att nämna några: undervisning, lärandemiljöer, 
        värdegrund, pedagogisk dokumentation och normkreativitet. Orden är tidstypiska och speglar förskolans historia, den svenska 
        förskolan är sprungen ur två traditioner den socialt vårdande och den pedagogiska. Då var det Piaget utvecklingsfaser vi lutade oss mot, 
        idag är det Vygotskijs sociokulturella teorier. 
    </p>

    <p>
        Det finns ord i förskolan som ”hängt med” men som genom åren bytt innebörd. Jag tänker på ordet samling som fanns med redan på Fröbels tid. Barnen 
        skulle sitta i cirkel för att uppleva gemenskap och samlingen var en vuxeninitierad aktivitet. Idag kanske samlingen ser annorlunda ut? 
        Vad är en samling på din förskola? När sker en planerad undervisning på förskolan? Hur definierar ni undervisning, vad är det? Vad är lärande 
        och hänger det ihop med undervisning och hur i så fall? Hänger undervisning ihop med samling eller är samling något annat? 
        Jag tänker att även de där invanda begreppen som vi använder oss av behöver identifieras och tolkas gemensamt i arbetslagen. 
        Jag har i många år arbetat i en förskola där vi har pysslat, dansat, ritat och målat, idag möter jag begreppet estetiska lärprocesser, 
        vad är det och hur gör jag det tillsammans med barnen? Jag upplever att vi ibland byter ut orden men innehållet är det samma. Minns ni när 
        vi bytte namn på vår dockvrå till hemvrå? Eller när våra målarrum blev ateljéer? Vad blev skillnaden för barnen när vi började byta ut dessa ord? 
        Jag tänker att byter vi ut begrepp så ska syfte och mål också förändras.
    </p>

    <p>
        Så det finns en mängd av traditioner och historia som ligger till grund för den förskola vi har idag som i sin tur påverkar hur vi uttrycker oss 
        när vi pratar som profession. Jag tror det är viktigt att vi har ett gemensamt yrkesspråk där språket blir kulturbäraren, den viktigaste 
        artefakten i förskolans praktik. Vi behöver identifiera och förstå vad flera av de begrepp vi använder oss av betyder och står för annars finns 
        det risk att vi tolkar orden för oss själva och då blir det svårt att i ett arbetslag driva utveckling mot gemensamma mål på förskolan. 
        Jag tänker att när vi aktivt och medvetet tar del av aktuell forskning får vi också ett aktuellt yrkesspråk till oss, vi använder rätt ord 
        och begrepp så att vi förstår varandra. Ett yrkesspråk ska inte ”märkvärdisera” det som är lätt att förstå utan göra det svårbegripliga 
        lätt att förstå. Jag har funderat över begrepp som genom åren blivit ”modeord” som ”det kompetenta barnet” och ”närvarande pedagog”, 
        ord som jag upplever att alla i förskolan använder sig av i olika sammanhang. Vad innebär det att vara ett kompetent barn eller en 
        närvarande pedagog? Jag har min tolkning och du har din tänker jag och om vi aldrig definierar orden så är det stor risk att vi inte 
        pratar om samma sak och då blir det en svårighet i praktiken. Så vi behöver i våra pedagogiska reflektioner ett gemensamt språk där vi 
        kan mötas och förstå varandras ställningstagande. I förskolan kommunicerar vi inte bara med varandra pedagoger 
        emellan utan med barn, vårdnadshavare, studenter, politiker och några till. Här tänker jag att vi behöver använda oss av 
        ett tydligt och korrekt språk annars är det lätt hänt att det blir som med den hjälpsamme föräldern som erbjöd sig att laga den 
        trasiga tamburkontakten!
    </p>

    <p>
        Oj, vilka tänkvärda meningar Helene delar med sig av. Reflektera själv och tillsammans med dina kollegor kring det Helene skriver om 
        och vad ditt nästa steg blir för att stärka yrkesspråket tillsammans!
    </p>

    <p>
        Tusen tack Helene!
        <br>
        Kanske är det din tur att dela med dig av dina tankar till blogginlägget i december?
    </p>

    <p>
        Du är viktig och du gör skillnad!
    </p>

</article> <!-- End November19 -->