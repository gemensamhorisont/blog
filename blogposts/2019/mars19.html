<!-- Post Jan19 -->
<article class="box post" id="mar19">
    <header>
        <h2 class="blogpost-title" id="mar19" style="text-align: center">Vad kan kärlek och vänskap i staden bli? </h2>
    </header>
    <img class="image featured postimg" src="images/mar19/mars19img.jpeg" style="max-width: 200"/>
    <br>

    <p>
        Så glad över att barnens tankar och installationer fick ta plats på Döderhultarns plats. 
        Fler projekt är på gång för att lyfta fram barnen i vår stad, bland annat påskträd på lilla torget i påsk och målaratelje på Döderhultarns plats. 
        Flera förskolor förbereder också för vårt ”pallkrageprojekt” och insektshotell som under sommaren ska bo på Brädholmen.
    </p>

    <p>
        Jaa, det här och många möten med dig och barnen i verksamheten ger mig inspiration och glädje!
    </p>

    <p>
        Under feb-mars har jag haft förmånen att möta er i kvalitetsdialoger på olika förskolor, och det har varit spännande möten!
        På Prästkragen är temat vatten och relationer. Hur blir vattnet en aktiv agent i att förbinda barn till varandra?
        På Majbacken hade jag förmånen att vara med på pedagogisk måndag. Här är olika projekt på gång som ljus/skugga, planeter/rymden, 
        i mötet med Babblarna bygg och konstruktion.
        På Norrtorns förskola mötte jag barn som var på maskjakt, spännande att möta maskar med förstoringsglas. 
        På Humlan blev det ett spännande möte mellan dans på Ipaden och att skapa en egen dans genom att teckna.
    </p>

    <p>
        Miljöer utvecklas och projekt kommer i rörelse tillsammans med barnen. 
        Många förskolor i kommunen funderar nu över hur dokumentationen ska se ut för att följa och utveckla projekten. 
    </p>

    <p>
        Nu är alla igång med att lära känna vår reviderade läroplan och i detta arbete har vi en gemensam implementeringsplan att utgå ifrån. 
        Jag har förstått att det finns blandade känslor inför förtydligande i Lpfö 2018 bland annat vad det gäller förskollärarens ansvar för 
        undervisningen.
    </p>

    <p>
        Nu har vi förmånen att en förskolekurs är kommunplacerad hos oss just för att stödja och stärka dig som förskollärare så ta 
        tillvara den här möjligheten att på hemmaplan få möjlighet att tillsammans med kollegor lära mer om undervisningen. 
        Uppgifterna kommer att genomföras i din pedagogiska vardag, i de teman/projekt som ni arbetar i tillsammans med barnen. 
        Kursen startar den 15 maj och jag ser fram emot att möta dig där!
    </p>

    <p>
        Vi har olika utvecklingsområden som prioriterats i vårt SKA arbete och att öka stärka medarbetarskapet är ett sådant område.
        Arbetsmiljö och arbetsglädje och pedagogik hänger samman. Hur då kanske du tänker?
        För många år sedan när jag arbetade tillsammans med barnen så tappade jag inspirationen och lusten. 
        Jag kände själv att jag inte var mitt bästa jag som pedagog och kollega. I mötet med Ann Åbergs berättelse i 
        boken ”lyssnandets pedagogik” blev jag på nytt nyfiken. Tillsammans med mina kollegor gick vi in en förändringsprocess 
        där vi började arbeta i längre projekt utifrån barns utforskande. Detta blev min vändning och glädjen i arbetet kom tillbaka!
    </p>

    <p>
        Du och jag får då och då ställa oss frågan om hur vi gör varandra ännu bättre, vi är varandras arbetsmiljö, eller hur? 
    </p>

    <p>
        Sven Persson och Ingegerd Tallberg Broman har på uppdrag av Malmö stad och Malmö högskola skrivit en rapport om sjukskrivningar...
        De kommer fram till några intressanta slutsatser eller framgångsfaktorer för att öka frisknärvaron:
        <ul>
            <li>
                tärka professionen på olika sätt. En tillit till professionen att förskollärare får definiera de problem som ska åtgärdas. 
            </li>
            <li>
                Verksamhetsutveckling – arbeta mer kollektivt med verksamhetsutveckling
            </li>
            <li>
                Stärk nätverk – ökat samarbete
            </li>
            <li>
                Arbetsmiljö – öka trivsel, glädjen och förmågan att lösa problem öka friskvårdsinsatser. 
            </li>
            <li>
                Samma syn på barn, kunskap och lärande och mötet med föräldrar
            </li>
            <li>
                Förskolan behöver lyfta, konkretisera och reflektera och vad hela förskolans uppdrag är.
            </li>
            <li>
                Nationella förutsättningar måste prioriteras
            </li>
        </ul>
    </p>

    <p>
        Mötet med dig som pedagog och barnen ger mig glädje i mitt uppdrag, tack! 
        Att gräva i jorden efter maskar och skärpa seendet med hjälp av förstoringsglas. 
        Att möta dig i refletion och tankar kring hur man kan gå vidare med projekt ger mig arbetsglädje, tack!
    </p>

    <p>
        //Ulrika Mellblom
    </p>
    
</article> <!-- End Feb19 -->