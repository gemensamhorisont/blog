<!-- Post Jan19 -->
<article class="box post" id="jan19">
    <header>
        <h2 class="blogpost-title" id="jan19" style="text-align: center">Varmt välkomna till en ny spännande termin!</h2>
    </header>
    <img class="image featured postimg" src="images/jan19/januariHands.jpg" style="max-width: 200"/>
    
    <br>
 
    <div>
      <p>
        Att sprida smittor – det behöver vi bli bra på!
      </p>

      <p>
        Jag har en önskan inför det här året och terminen och att vi ska bli bra på att sprida positiva smittor. 
        Med detta menar jag att vi har så mycket att lära av varandra!
        Kanske är det som Karin Alnervik säger att den bästa fortbildningen sker i min egen verksamhet om...
        Jaa, vad behövs egentligen för att det ska ske?
        Kanske kan det vara så att vi förringar vår egen erfarenhet och kunskap och inte tycker att den är värd så mycket? 
        Jag tror ju  att det är precis tvärtom! I det lilla, vardagliga  och enkla hittar vi det som på riktigt 
        kan göra skillnad och kan vara värt att "smitta" andra med.
        Kanske är det just i detta som man har lätt att känna igen sig och ta till sig och tycka är värdefullt. 
        Att göra detta till guldstunder som är värt att dela med andra , så kanske en smitta uppstår? 
        Kan vi  göra verklighet av  detta i vårt lilla Oskarshamn? Vilket tillsammans arbete det kan bli!
      </p>

      <p>
        Kanske är det spöket som kallas Jante som ska förminskas och istället behöver nyfikenheten på varandra tillta?
      </p>
 
      <p>
        Då tänker jag att vi också skapar  en större delaktighet kring vad som pågår på våra förskolor. 
        Precis som vi  med barnen gör oss nyfikna och förundrade så kan vi också vara nyfikna på varandra.
        Jag lyssnade till en föreläsning där en professor från Handelshögskolan i Stockholm föreläste. 
        Han pratade om vikten av att skapa värme och ett utforskande förhållningssätt i en grupp. 
        I grupper där ett lärande sker är man bra på att ställa utforskande frågor till varandra men också att aktivt lyssna på varandra.
        En annan aspekt som lyftes fram var relationerna i en grupp, att var och en i gruppen kan tycka och tänka högt men på ett respektfullt sätt.
        På samma sätt tänker jag att detta också är en utgångspunkt i att arbeta i processer eller projekt tillsammans med barnen.
      </p>

      <p>
        Så låt oss hjälpas åt att sprida goda smittor under året! Bjud in varandra till gemensam reflektion och dela med er av 
        både det som är lite knepigt och det som går bra i olika projekt tillsammans med barnen.
      </p>

      <p>
        Jag kommer gärna och är med vid sådana tillfällen och kan hjälpa till med att sprida information och inbjudningar, hör av dig!
      </p>

      <p>
        Tillsammans kan jag!
      </p>
    
        <br>
        <p>God fortsättning// Ulrika</p>
    </div>
</article> <!-- End Jan19 -->