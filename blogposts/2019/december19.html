<!-- Post Jan19 -->
<article class="box post" id="dec19">
    <header>
        <h2 class="blogpost-title" id="dec19" style="text-align: center">Blogginlägg December 2019
        </h2>
    </header>
            <div class="image_row">
                    <div class="image_column">
                            <img class="image featured postimg" src="images/dec19/dec19imgleft.png"  />
                    </div>
                    <div class="image_column">
                            <img class="image featured postimg" src="images/dec19/dec19imgright.png"  />
                    </div>
                </div>


    <br>

    <h6>
        Tid för både backspegel och kikare!
    </h6>

    <p>
        Några fröer inspirerar mig i skrivandet av decemberinlägget. Det är minsann inte vilka fröer som helst 
        utan ett speciellt frö som väcker tankar och förundran hos mig.
    </p>

    <p>
        Fröet kommer från en blomma som jag plockade i en av pallkragarna som stod på Brädholmen i somras.
        Nu ligger fröerna här på mitt skrivbord och jag känner en stor tacksamhet när jag håller dem i min hand! 
        En tacksamhet till dig som pedagog som har skapat förutsättningar för att fröerna nu finns här hos mig.
        Undrar vem som planterade fröet som blev till en växt och som gjorde andra människor överraskade och glada i somras. 
        Jag plockade en blomma som jag tog med till mitt kontor.
        Nu ligger fröerna här på mitt bord och jag känner en oerhörd glädje och nyfikna frågor växer fram. 
        Från vilken blomma kom fröet som barnen planterade? Vilka händer har hållit i fröet?
        Vart kom det ifrån allra först, alltså vilken historia kan fröet kanske berätta?
    </p>

    <p>
        Jaa, lite filosofiska tankar kring ett frö men jag tror att det är frågor och tankar som ligger nära barnen. 
        Det är också frågor som kan föda spännande dialoger tillsammans med barnen. Kanske kan en uppgift till barnen vara att 
        teckna ned sina olika tankar om fröets resa? Att sedan få ta del av varandras berättelser om fröers resa kan bli hur 
        spännande som helst! Kanske kan det digitala mikroskopet vara ett spännande verktyg för att komma närmre och se detaljer av fröet?
        Undrar just om det ser ut på liknande sätt med förstoringsglas? 
        Kanske iscensätter vi miljöer där barnen får utforska olika fröer, växter… 
        Kanske behöver vi hjälp av föräldrar för att veta vad fröer, växter, färger och former heter på Somaliska och Tyska?
        Kanske dukar vi upp i ateljén för ett möte mellan olika färger där fröerna ligger som en magnet i mitten...
    </p>
    
    <p>
        Tror jag ska peta ned fröet i en liten kruka och se vad jag får skörda &#1F60A;
    </p>

    <p>
        I det här blogginlägget har jag förmånen att på nytt ha en ”gästskrivare” i bloggen. 
        Den här gången är det Mattias Fagerlund, rektor för Påskallaviks och Saltviks förskolor, som delar några tankar med oss:
    </p>

    <p>
        <i>
            Mitt bokslut för förskoleåret 2019 utgår från perioden augusti till dags dato. 
            Det var då jag fick möjligheten att träda in i förskolans förtrollade värld. För mig personligen 
            har det känts som att vara en del i någon form av saga, att få vara med i utformingen och skapandet 
            av en berättelse i vilket ett kapitel når sitt slut nu i december och ett nytt skrivs vidare på i januari 2020. 
        </i>
    </p>

    <p>
        <i>
            Jag är väldigt tacksam över att vara med i det otroliga arbete som görs varje dag, timme, minut tillsammans med de 
            fantastiska barn vi har äran att bidra med trygghet och utveckling till. Liksom i alla välskrivna berättelser 
            stöter karaktärerna (vi) på problem eller utmaningar. Det är hur man löser dem som är det viktiga, det som 
            verkligen engagerar läsaren. Jag tänker att vi i förskolan överlag är riktiga hjältar – för vi lyckas gång på gång, 
            genom ett gott samarbete, inte bara klara utmaningarna utan gå stärkta ur dem. I det kapitel som inleds i januari 
            hoppas jag att vi fortsätter värna om att ta oss an de utmaningar som finns genom att hjälpa varandra och ha mod att testa nytt.
            Tidsbegreppet finner jag intressant att tänka kring. I vetenskaplig mening är det ett odefinierat begrepp som människan 
            skapat för att, enkelt uttryckt, skapa mening i tillvaron. Det är en konsekvens av att vi minns. Om vi inte haft ett minne 
            hade det då funnits en dåtid? Är du medveten om att de stjärnor du tycker dig se på natthimlen inte med säkerhet finns? 
            Det vi ser är ljuspartiklar som färdats i otaliga år för att nå oss. Den stjärna som ljuset härstammar från existerar 
            kanske inte längre. Du ser alltså in i det som en gång varit. 
            Ändå tänker jag att tid är så oerhört viktigt i alla berättelser. Det är något vi alla har tillgång till här och nu 
            och kan välja hur vi nyttjar. Att ge av sin tid till någon annan är så oerhört viktigt. Att använda tiden till rätt saker 
            så oerhört värdefullt. Jag känner mig varm i hjärtat när jag ser och hör hur du i förskolan väljer att ge av din tid, 
            så mycket det går, till barnen. Jag tror att det är viktigt att i kommande kapitel fundera och prioritera hur och vad 
            vi använder tiden till – att det känns och blir meningsfullt. Hur kan vi skapa tid tillsammans i verksamheterna? 
            Där är en nyckel att fortsätta samarbeta och samkordinera så mycket det bara går – det sparar alla tid på, som vi 
            sedan kan ge till barnen.
            Förundran är ju också något man stöter på i sagor eller berättelser. Så även jag. Ibland kan jag bli förundrad över 
            hur snabbt jag glömde bort att göra det jag lovade för en minut sedan, eller hur ineffektivt arbetet ibland kan gå. 
            Då är det skönt att ha goda kollegor som finns där och stöttar en igenom de utmaningar som finns. Jag hoppas du har 
            förundrats över mer spännande saker än så under året som gått.
            Nu sätter vi punkt och sluter boken. Den är viktig att ha kvar, för ibland behöver man ju tänka tillbaka på 
            det som varit (vi har ju som tur är den förmågan) för att komma framåt. Det blir spännande att starta ett nytt kapitel i januari. 
            Tills dess.
            <br>
            /Mattias
        </i>
    </p>

    <p>
        Jaa, tid för bokslut. Undrar vad du tänker om terminen som gått och vilka upptäckter och erfarenheter 
        du gjort tillsammans med barnen och dina kollegor? 
    </p>
  
    <p>
        Den 8 januari möts vi för en gemensam utbildning kring interkulturellt förhållningssätt, det ska bli intressant och lärorikt!
    </p>

    <p style="font-family: 'Lucida Sans', 'Lucida Sans Regular', 'Lucida Grande', 'Lucida Sans Unicode', Geneva, Verdana, sans-serif;">
        Nu vill jag önska dig en fin jul och nyårshelg med hopp om att den blir som du önskar!
    </p>

</article> <!-- End December19 -->