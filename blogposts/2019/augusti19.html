<!-- Post Jan19 -->
<article class="box post" id="aug19">
    <header>
        <h2 class="blogpost-title" id="aug19" style="text-align: center">Det växer och gror både i pallkragarna och i våra förskolor!
        </h2>
    </header>
    <img class="image featured postimg" src="images/aug19/aug19img.png" style="width: 400px; height: 500px; max-width: 100; max-height: 150;" />
    <br>

    <h6>
        Varmt välkommen till ett nytt spännande och meningsfullt läsår!
    </h6>

    <p>
        Under sommaren har jag då och då återvänt till Brädholmen för att ta en titt på pallkragarna och alla växter som 
        har spirat fram. Jag passade på att filma en ”snutt” när flera bin också skapade en nära relation med blommorna. 
        Jag säger bara ett enda stort WOW☺
    </p>

    <p>
        På samma sätt tycker jag att det har varit att ta del av rektorernas analyser i det systematiska kvalitetsarbetet, 
        det växer och gror i våra förskolor och då tänker jag främst på den starka utvecklingen som ni bedriver i förskolorna. 
        Jag har sagt det och skrivit det tidigare, men gör det igen… jag känner en enorm stolthet över den verksamhet som barnen 
        erbjuds i våra förskolor. Så klart vill vi utveckla vår verksamhet vidare och leva i förändring men det innebär 
        inte att vi inte ska vara stolta och nöjda med det som sker tillsammans med barnen och att förskolan är en skön 
        plats för oss alla att vara på.
    </p>

    <p>
        Jag känner mig riktigt laddad inför höstterminen och har flera tankar och drömmar. 
        En dröm är att vi ska bli ännu mer nyfikna på varandra och precis som humlan flyga runt lite och samla nektar 
        från lite olika förskolor men också vara beredd att dela med mig till en kollega eller arbetslag på en annan förskola. 
        Att lära av varandra och sedan prova att göra på ett annat sätt är = kollaborativt lärande. 
        Jag önskar att det ska leva både mellan oss pedagoger men också tillsammans med barnen. 
        VI har så mycket spännande att berätta för varandra om projekt som pågår, 
        låt oss ta tillvara på det och hjälpa varandra framåt!
    </p>

    <p>
        Jag tänker att vi i projekten tillsammans med barnen också behöver tänka kring att ge plats för utforskande, 
        att fråga mig vad jag har bråttom till och istället tänka att jag har tid. En av nycklarna som jag tror kan 
        hjälpa oss när vi arbetar med ett undersökande i projekt tillsammans med barnen är att ge tillbaka dokumentationen till barnen. 
        Ibland i den stora gruppen och ibland i den lilla. Tid och långsamhet behöver ta plats i våra förskolor, 
        jag menar inte passivitet men att ge utrymme för att gå på djupet med barns hypoteser och frågeställningar. 
        Jag undrar just vad som kommer att hända i mötet mellan barnen, dig som pedagog och pallkragarna som kommer att 
        återvända till förskolorna (tack vare fordonsprogrammet ☺ )?
    </p>

    <p>
        I det här blogginlägget har jag förmånen att ha Eva Andersson som gästskrivare. 
        Eva är pedagogista och jag vet att flera av er har mött henne både i vårt nätverk kring pedagogisk 
        dokumentation men också i workshops och vid andra tillfällen. Jag bad Eva skriva några rader om sina tankar 
        kring språkutvecklande arbetssätt, så här kommer Evas tankar:
    </p>

    <p>
        När Ulrika frågade mig om jag kunde skriva lite om hur jag ser på ett språkutvecklande arbetssätt, 
        så blev det jättesvårt för mig att börja skriva för det blev så uppenbart att det är svårt att enbart säga ett 
        språkutvecklande arbetssätt utan det blev istället ett språk- och kunskapsutvecklande arbete i förskolan. 
        Så för mig är det hela den verksamheten vi erbjuder barnen på förskolan.
    </p>

    <p>
        Den största demokratiska uppgiften vi har i förskolan/samhället är att barn får ett rikt verbalt språk. 
        Det rika språket är vägen in i samhället för mig, och att jag blir en del och vara en del av världen. 
        Jag tänker att man lär genom språket och att jag då måste befinna mig i många olika språkliga meningsfulla sammanhang. 
        Människan kommunicerar hela tiden, på många olika sätt och allt språkligt sammanhang berikar mitt verbala språk. 
        Att få lära känna en blomma genom doft, smak, känsel och t.om få lyssna till en blommas rörelser i vinden och att få ” titta” noga, 
        kanske upptäcka något jag inte ens ser med endast ögat tänker jag är att få tillgång till nyanser, 
        bredd och djup i det verbala språket. Att sedan också få gå nära blomman med pennan, färgen, 
        leran eller musiken ger mig många olika perspektiv att se och tänka kring en blomma, att det finns många olika 
        blommor med olika dofter, olika färger olika utseenden olika sätt att gro och leva och samverka i naturen. 
        Det är för mig att gå i relation till något…
    </p>

    <p>
        Med en närvarande, medundersökande och medspråkande pedagog som tillsammans med barnen sätter ord på sammanhangen och 
        skapar möten där vi tillsammans kan samtala, fundera tänka kring blommans alla aspekter så att det inte endast blir ett görande, 
        utan istället tillsammans kunna samtala kring hur kommer det sig att denna blomma ser ut så här lever så här? medan en annan 
        blomma kanske tom lever i vatten och inte i jord… Så spännande! För att få ett rikt språk måste jag få vara i rikliga språkliga 
        sammanhang. Få tänka, få tanken ut i handen och i det verbala. Jag önskar att förskolan är en plats där barn tillsammans får göra 
        allt detta och befinna mig många, många reflekterande samtal med andra barn och vuxna. 
    </p>

    <p>
        Blomman skulle kunna vara ett träd? Ett löv? En sten? En dinosaurie, en liten myra eller ett papper eller kanske en MÄNNISKA? 
        Vilket barn skulle jag då bli? Kanske blir jag en som i livet pratar om värdet av livets olikhet, trädens olikhet, 
        djuren och naturens olikhet och värdet av MÄNNISKANS olikhet och att GÅ I RELATION TILL… kanske är detta motsatsen till att 
        allt skall vara eller är på ett visst sätt? Utan istället att det finns många olika sätt och det beror på?
    </p>

    <p>
        <i>
            ”Ibland när jag sitter och reflekterar tillsammans med pedagoger brukar jag säga att svanen är ju inte alltid vit? 
            Utan när barnen under reflektionsstunden på förskolan säger att svanen är svart, för det har de sett förra sommaren, 
            så blir jag så nyfiken som pedagog vad de har för erfarenhet av en svart svan så samtalen fördjupas och det är i de samtalen 
            jag förstår att de varit med om oljeutsläppet i Loftahammar och då var det inte bara svanen som blev svart utan många andra 
            fåglar och djur också blev det och vips så är vi inne i nya djupa reflekterande samtal som vi behöver bredda och djupa och 
            också få gå ut i handen.
        </i>
    </p>

    <p>
        Detta är lite tankar från mig som bara är en del av vad ett språk och kunskapsutvecklande arbete i förskolan kan vara. 
        Det är också så mycket mer och kan också stärkas och förstärkas på många många fler sätt. 
    </p>

    <p>
        Tusen tack Eva för att du delar dina tankar med oss!
    </p>

    <p>
        Vad tänker du om det Eva skriver? Hur kan våra projekt tillsammans med barnen bli än mer språk och kunskapsutvecklande?
    </p>

    <p>
        Jag kommer fortsätta att ha gästskrivare i min blogg och nu önskar jag att du också skulle vilja skriva 
        några rader om ditt/ert projekt som ni arbetar med tillsammans med barnen eller andra frågor som du gärna vill 
        skriva några rader om. Hör av dig om det känns aktuellt för dig (och bort med jante nu)!
    </p>

    <p>
        Till slut vill jag bara ge en kort blick från ett av mina semesterminnen och då får ni följa med mig till Kalmar slott och 
        Van Gogh utställningen där (kanske har du också varit där). Det var en mäktig upplevelse. 
        Vid ingången till utställningen fanns följande citat av konstnären själv:
    </p>

    <p>
        <i>
            ”Jag vet inget med säkerhet men att se stjärnorna får mig att våga drömma”
        </i>
       <br>
            Ett kort citat som man kan reflektera över, eller hur?
    </p>

    <p>
            DU är viktig och DU gör skillnad!
            <br>
            <br>
            //Ulrika Mellblom
    </p>
    
 
</article> <!-- End May19 -->