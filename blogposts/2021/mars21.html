<!-- Post Jan19 -->
<article class="box post" id="mar21">
    <header>
        <h2 class="blogpost-title" id="mar21" style="text-align: center">Blogginlägg mars 2021
        </h2>
    </header>
    <img class="image featured postimg" src="images/mar21/mars21img.png" style="width: 55%; height: auto; max-width: 60%; max-height: 300;" />
    <br>

    <!-- <h6>
        <b>
            En gemensam idé för vår kommuns förskolor/ en likvärdig förskola- varför då da?
        </b>
    </h6> -->
    
    <p style="font-size: 10px;">
        På bilden ser du Eva Bergstöm, förskollärare i Oskarshamns kommun
    </p>


      <h6>
        <b>
            En gemensam idé för vår kommuns förskolor som skapar sammanhang och mening – ett sätt att dela på världen och värden
        </b>
    </h6>

    <p>
        Under de närmaste månaderna kommer du att bli delaktig och involverad i processen av förslaget till vår gemensamma idé- vår gemensamma 
        horisont och fundera över om den blir en hjälp i att tolka förskolans uppdrag och en riktning med värden som ska bära våra löften och vår 
        vision – ett rikt språk för ett gott liv.
    </p>

    <p>
        Den gemensamma idén är ingen instruktionsbok för hur:et utan idén anger en inriktning en text som kompletterar läroplanen, 
        en gemensam tolkning i Oskarshamns kommuns förskolor. 
    </p>

    <p>
        Vår gemensamma idé omfattar för närvarande följande områden:
        <ul>
            <li>Ett gott möte</li>
            <li>Undervisningen som ett utforskande arbetssätt med nyfikenhet och förundran</li>
            <li>Barnet, omsorgen, kunskapandet och lärandet – ett teoretiskt perspektiv</li>
            <li>Pedagogisk dokumentation som kvalitetsverktyg</li>
            <li>Miljö och Material </li>
            <li>En språkande  och samtalande pedagog</li>
            <li>Pedagogen i ett kollegialt lärande</li>
        </ul>
        <p>
            Inlägget för Mars månad kommer främst att handla om <b>ett gott möte.</b> 
        </p>
    </p>

    <h6>
        <b>
            Barnen utvecklar kunskaper och värden, lär sig att leva i världen så att världen klarar sig
        </b>
    </h6>

    <p>
        I förskolan utvecklar de yngsta medborgarna värden, förmågor och kunskaper genom att få upptäcka värdet i att möta andra som inte är som de själva.
        Detta förbinds i utbildningen och i den organisation vi väljer att göra för en dag, en vecka, ett år på förskolan, alltså den pedagogik/det uppdrag vi organiserar för. 
    </p>

    <p>
        Det är viktigt för oss alla som arbetar i förskolan att leva de löften som tagits fram av medarbetare i förskola och skola (2016) kring utbildningen.
        <ul>
            <li>Vi lovar att ta tillvara allas lust att lära och utvecklas</li>
            <li>Vi lovar trygga mötesplatser för upplevelser, lärande och en meningsfull fritid</li>
            <li>Vi lovar dig ett likvärdigt bemötande och delaktighet utifrån dina förutsättningar av professionella och engagerade medarbetare</li>
        </ul>
    </p>

    <h6>
        <b>
            Värden och förhållningssätt som bär våra löften
        </b>
    </h6>

    <p>
        <p style="font-weight: bold; font-size: 14px; margin-bottom: -6px;">Ett gott möte</p>
        Det goda mötet handlar om att vara nyfiken på den andre och välkomna olikheter. Det innebär att samtalet mellan oss präglas av respekt, 
        öppenhet, tydlighet och tillit. Det är i varje möte med barnen, föräldrarna och kollegan som en god kvalitet skapas i våra förskolor. 
        Forskning är entydig i att nära pedagogiska relationer är A och O för barns utveckling och lärande. Vetenskapsrådets rapport (2015) 
        visar att de pedagogiska relationerna mellan förskolepersonal och barn är viktigast för utveckling och lärande på kort och på lång sikt.
    </p>

    <p>
        Det goda mötet handlar också om att välkomna genom att iscensätta miljöer och material där barnen kan mötas. Miljöer och material 
        som fångar barnens blick och nyfikenhet. I den pedagogiska dokumentationen är just olikheten en utgångspunkt och förutsättning för att i 
        gemensam reflektion komma bort från en sanning om ett barn, en situation och kunna titta ur olika perspektiv.
    </p>

    <p>
        <i>”Kvaliteten i förskoleverksamheten avgörs därmed i det konkreta mötet med barnet. Förskolepersonalens förmåga att kommunicera, 
            lyssna på barnen i en dialog och utmana deras föreställningar om ett fenomen eller lärandeobjekt är ett stöd för barnens utvidgade lärande, 
            men också ett kännetecken på att barnen tas på allvar, vilket har samband med deras känsla av självkompetens”.</i>(Persson,S)
    </p>

    <p>
        <b>I våra förskolor syns, hörs och känns det goda mötet i hela utbildningen.</b>
    </p>

    <p>
        Såå, vad innebär då det goda mötet i förskola?
    </p>

    <p>
        Sven Persson (2020) återkommer i sin forskning till att den relationella kompetensen är en av de tre viktigaste kompetenserna för 
        förskollärare och arbetslag i förskolan. Det handlar om att vara närvarande i varje möte så att barnen får en känsla av att bli förstådd, 
        jag kommer till förskolan och har något att bidra med. 
    </p>

    <p>
        När jag skriver om att vara närvarande så kanske jag också skulle kunna uttrycka det som att jag vill förstå dig både verbalt men också med hela kroppen. 
        När barnen förstår att jag (som pedagog) möter en människa som vill förstå mig så kommer barnen att också sträva efter att förstå. Vår betydelse som pedagoger 
        har alltså betydelse för hur barnen ser på sig själva, När vi utgår ifrån en syn på ett kompetent barn där delaktighet, inflytande, kommunikation och engagemang 
        finns så utvecklar barnen en uppfattning om sig själva som delaktiga, engagerade och kompetenta. Så de val som man som pedagog gör påverkar vilken syn barnen 
        utvecklar om världen och om sig själva, det öppnar upp för fantastiska möjligheter men medför samtidigt ett stort ansvar (Hjälmeskog, Andersson, Gullberg, Lagrell, 2020). 
        Det blir en ömsesidighet, en strävan efter att förstå varandra och det behövs tid för att utveckla detta. Du och jag har en så viktig roll vad det gäller vårt aktiva 
        lyssnande och att medverka i dialoger för det spelar roll  för barnens lust och förmåga att dela sin värld med andra. Språket och samtalet är en grundsten i en 
        förskola som vill verka för demokrati och barnens känsla av delaktighet (Dahlbeck, Westlund, 2018).
    </p>

    <p>
        Jag vill i det här sammanhanget kort resonera om vad jag menar med det aktiva lyssnandet för jag tror att det kan finnas en risk att själva lyssnandet 
        också kan bli ett passivt lyssnande där vi bara följer barnen.  Du som pedagog är jätteviktig också som en språkande och samtalande pedagog där ditt 
        lyssnande och din aktiva medverkan i dialoger spelar roll för barnets lust och förmåga att vilja dela sin värld med andra och på så sätt utvidga sina 
        referensramar (Dahlbeck, Westlund, 2018). Lärande och utveckling är beroende av att man får möjligheter att kommunicera och vara i dialog där jag lyssnar aktivt 
        för att förstå det barnet ger uttryck för. Förmågan att bygga goda relationer till barnen är helt avgörande för bra pedagogik, säger Sven Persson, professor i pedagogik.
    </p>

    <p>
        Så i våra förskolor syns, hörs och känns det goda mötet i hela utbildningen och för att detta ska prägla varje möte så behöver vi också samtala med 
        varandra vad som blir viktigt för att det goda mötet ska ske.
        <ul>
            <li>Vad är det som syns när ett gott möte sker?</li>
            <li>Vad är det som hörs när ett gott möte sker?</li>
            <li>Vad är det som känns när ett gott möte sker?</li>
            <li>Vad i miljö och material gynnar ett gott möte?</li>
            <li>Vad behöver vi se över i dagsstrukturer för att organisationen ska stödja det goda mötet med varandra?</li>
            <li>Behöver vi göra några egna och gemensamma ställningstagande/överenskommelser?</li>
        </ul>
    </p>

    <p>
        Och när vi kommit fram till hur det ska synas, höras och kännas på vår förskola, på min avdelning, i mitt möte så kan vi också använda 
        olika sätt att observera och dokumentera våra möten för att sedan gå i dialog och gemensam reflektion kring dokumentationen.  Den pedagogiska dokumentationen 
        blir på så sätt också ett multiverktyg där vi kan lägga även den här blicken.
    </p>

    <p>
        Det blir också viktigt att tillsammans tänka kring:
        <ul>
            <li>Vad händer i dig när du har en känsla av att bli förstådd eller att förstå något?</li>
            <li>Hur ser samtalet ut under dagen?</li>
            <li>Vilka samtal pågår?</li>
            <li>Hur möter du och jag varje barn?</li>
            <li>Hur möter barnen varandra?</li>
            <li>Hur kommunicerar barnen  och vad behöver vi kanske göra för tillägg?</li>
            <li>Hur samarbetar barnen?</li>
            <li>Hur ser våra miljöer ut – uppmuntrar de till dialog och kommunikation?</li>
        </ul>
    </p>

    <h6>
        Det goda mötet syns, hörs och känns i hela utbildningen. 
    </h6>

    <p>
        Jag tänker att den bild som inleder detta blogginlägg visar det goda mötet, Den visar att jag är intresserad av dig. Det syns i Evas blick, 
        i hennes intensiva närvarande. Jag tycker också att jag kan se hur hon aktivt lyssnar, hur hon strävar efter att förstå barnet. När jag tittar på bilden så känns 
        det gott i mig, jag får en känsla av att två människor delar ett viktigt ögonblick där det finns en nyfikenhet kring vad du har att berätta för mig.
    </p>

    <p>
        Bilden och citatet nedan är hämtat från förskoleområdets systematiska kvalitetsarbete och det är rektor, Helene Andersson som 
        tänker kring mötet och förskolans demokratiuppdrag:
    </p>

    <img class="image featured postimg" src="images/mar21/mars21img2.png" style="width: 65%; height: auto; max-width: 66%; max-height: 400;" />
    <p style="font-size: 8;"><i>Bild och citat Helene Andersson, rektor förskoleområdet</i></p>

    <p>
        DU är VIKTIG och DU GÖR SKILLNAD!
    </p>
</article>





















