<!-- Post november 21 -->
<article class="box post" id="dec21">
    <header>
        <h2 class="blogpost-title" id="dec21" style="text-align: center">Blogginlägg December
        </h2>
    </header>
    <img class="image featured postimg" src="images/dec21/dec_image.png" style="width: 60%; height: auto; max-width: 70%; max-height: 250;" />
    <br>

    <h5>
        Backspegel med reflektion och tid för bokslut
    </h5>

    <p>
        Vad ser fåglarna när de blickar ner mot marken eller upp mot himlen? Vad skulle vi kunna tänka oss att de ställer för frågor? Vad språka de om däruppe? Hur då?
        Jaa, det kan ju verka vara frågor som vi kanske redan har svaret på utifrån fakta om fåglar och tänkande. Men frågorna kan också sätta igång förundran, 
        fantasi och föreställningsförmåga, de F som vi i vår gemensamma verksamhetsidé gör som tillägg till fakta, färdighet och förtrogenhet. 
        Kanske har du fler frågor som du kan fylla på med?
    </p>

    <p>
        Jaa, det var några tankar som väcktes hos mig när jag tittade på bilden. Man kan också använda bilden med spegeln på marken som en metafor för reflektion, 
        en reflektion över terminen som gått. En termin går mot sitt slut…en hisnande tanke att tiden går så fort, eller hur?
    </p>

    <p>
        Att du och jag är en del i ett väldigt mycket större sammanhang märks tydligt när vi ser att en så otroligt liten biologisk enhet som ett virus faktiskt kan 
        påverka alla människor på hela jorden. Visst kan det vara lätt att tappa modet ibland och att oron för en hoppfull framtid lätt kan bli ifrågasatt av oss. 
        Det är mitt i detta som TILLSAMMANSHETEN blir viktig så att vi kan hjälpas åt med att behålla lusten och nyfikenheten och smitta barnen och varandra med hoppfullhet!
        Kanske är det så att jag själv och vi tillsammans får mer energi om vi tänker att det jag gör idag är positivt och att vi tillsammans är på en spännande och rolig resa 
        fylld med lärande som vi kan dela med varandra. Vi behöver välkomna modet att ställa nya frågor och söka svar, att inte alltid vara tvärsäkra och veta, vi vill 
        vara en undersökande och tänkande organisation.
    </p>

    <p>
        Mitt i pulsen och arbetet tillsammans med barnen och kollegorna så tänker att det är viktigt att vi både enskilt och tillsammans också blickar både framåt men också 
        bakåt för att på så sätt lägga praktiken på bordet och reflektera över vad vi varit med om tillsammans, vilka processer som pågår i projekten, vilka svåra uppgifter 
        vi löst och vad kan vi lära av det som varit, enskilt och tillsammans i kollegiet? Hur har det goda mötet som vi vävde in i våra gemensamma vävar på uppstartsdagen i 
        augusti gett avtryck? Det är genom att vi samarbetar och reflekterar kring vårt arbete med barnen som vi utvecklar kunskaper om utbildningen och undervisningen 
        som gör att vi också kan förbättra möjligheterna för barnen att lära och
        utvecklas. Forskning visar att ett systematiskt samarbete och kommunikation mellan pedagoger är centralt för att utveckla undervisningen därför är det 
        viktigt att vi vågar ställa frågor till oss själva och till varandra. I vår gemensamma verksamhetsidé hämtar vi ett citat från Martina Lundström (2019) 
        att hållbarhet i en organisation kräver utrymme för tänkande och reflektion. 
    </p>

    <p>
        Vi skriver också i vår gemensamma idé att pedagogisk dokumentation är ett kvalitetsverktyg genom att den kan bli ett redskap för verksamhetsutveckling 
        och nu är vi snart i tiden för bokslut och terminsutvärdering. I förskolans ledningsgrupp har vi planerat för gemensam terminsutvärdering i slutet av januari.
    </p>

    <p>
        Det där med att ställa frågor till mig själv och till varandra kan ibland vara svårt, vi ser i vårt systematiska kvalitetsarbete att feedback till 
        varandra ibland kan uppfattas som kritik vilket i sin tur leder till att gå i försvar. Här behöver du och jag reflektera över hur vi ger och tar emot 
        feedback mer i termer av en gåva, något som gör att jag kan utvecklas och som i sin tur kan leda till att barnen får bättre möjlighet att utvecklas och lära. 
        Det är just i mina attityder och att jag gör det jag tänker är rätt som faktiskt avgör om vi arbetar tillsammans med barnen i ett demokratiskt arbetssätt.
    </p>

    <p>
        Så hur kan vår gemensamma reflektion kring en process tillsammans med barnen (observation och dokumentation) leda till nya frågor? Hur blir reflektionen också en 
        nyfikenhetsstund där jag kan parkera mina egna åsikter för en stund? Det är här lyssnandet blir centralt, kanske inte i första hand hörandet utan mer lyhördheten 
        för den andres tankar. Reflektionen behöver systematik och struktur för att jag ska kunna distansera mig från mina egna tankemönster och på så sätt söka nya 
        lösningar på frågeställningar.  Själv tror jag att reflektionen och lyhördheten är en del av nycklarna till det som jag själv tycker är svårt med verktyget pedagogisk 
        dokumentation. Du vet, det där sista steget i processreflektionen hur vi ska ge tillbaka till barnen, eller vad vi ska stanna upp med barnen kring? Kanske är det en ny 
        fråga som vi vill ge tillbaka till barnen för att tillsammans söka nya ”svar” eller nya sätt undersöka och pröva, då blir också barnen huvudperson i kunskapandet 
        och lär genom att förstå, inte att reproducera. För att undersöka blir material och miljöer aktiva agenter eller föränderliga redskap för att utvecklas och bli en 
        rikt språkande människa med en tilltro till att jag kan tänka, förstå och påverka.
    </p>

    <p>
        Jaa, det där med att lägga praktiken och dokumentationen på bordet är enkelt men att reflektera över den är svårare och det är just det som är svårt som vi 
        behöver vara i, det som är lätt kan vi redan, då kanske reflektionen också blir mer meningsfull. En händelse utan reflektion blir en händelse men en händelse 
        med reflektion kan bli en ny erfarenhet och en erfarenhet blir insikter, alltså ett nytt lärande. På samma sätt tänker jag att det är tillsammans med barnen. 
        Det är därför vi också behöver utforma och organisera en dag, en vecka en månad med möjlighet för barnen att få vara i gemensam reflektion.
    </p>

    <p>
        Rubriken för blogginlägget är backspegel – reflektion och en tid för bokslut. Så en fråga som du och jag kan ställa oss i reflektionen är också vilket medborgarskap 
        ditt och mitt agerande bidragit till och hur jag har levt det värde som jag vävde i väven tillsammans med mina
        kollegor kring ett gott möte? Hur har väven varit levande under terminen och vilka nya trådar vill du och jag fortsätta att väva in i väven under året som kommer?
    </p>

    <p>
        Jag vill på det här sättet tacka dig för terminen som gått och för att du är ett verktyg för att just din förskola ska kunna bli en demokratisk mötesplats för 
        en hållbar framtid!
    </p>

    <p>
        //Ulrika Mellblom, verksamhetschef förskolan Oskarshamn
    </p>

</article>



















