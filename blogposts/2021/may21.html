<!-- Post Jan19 -->
<article class="box post" id="may21">
    <header>
        <h2 class="blogpost-title" id="may21" style="text-align: center">Blogginlägg april 2021
        </h2>
    </header>
    <br>

   <p>
        I mars månad handlade blogginlägget om avsnittet i vår gemensamma idé- ett gott möte.
   </p>

   <p>
        Detta inlägg handlar om de följande två avsnitten, nämligen:
        <ul>
            <li>Undervisningen som ett utforskande arbetssätt med nyfikenhet och förundran</li>
            <li>Barnet, omsorgen, kunskapandet och lärandet – ett teoretiskt perspektiv</li>
        </ul>
   </p>

   <p>
        Jag är väldigt glad för att Karin Alnervik är med i implementeringen av vår gemensamma idé. 
        Karin har läst vår text utifrån sitt forskarperspektiv med fokus på den vetenskapliga grunden och kommit med förslag på några förändringar och tillägg
        <br>
        <br>
        <p>
            Karin har till detta blogginlägg utformat en föreläsning kring ovanstående två delar som fördjupning,
        </p>
        
        <iframe 
            width="540px" 
            height="534" src="https://www.youtube.com/embed/gp9yJQuW-Tg" 
            title="YouTube video player" 
            frameborder="0" allow="accelerometer; autoplay; clipboard-write; encrypted-media; gyroscope; picture-in-picture" 
            allowfullscreen 
            style="max-width: 70%; max-height: 350px; display: flex; margin-left: 20%;">
        </iframe>
   </p>

   <p>
        Texten som nu följer är hämtad från vår gemensamma idé:
   </p>

   <p>
       <h5><b>Undervisningen som ett utforskande arbetssätt med nyfikenhet och förundran</b></h5>
       Undervisningen som ett utforskande arbetssätt i förskolan innebär att arbeta i målstyrda processer tillsammans med barnen genom olika projekt. 
       Att arbeta i projekt handlar om att få stanna upp och vara i fördjupningar och förbreddningar tillsammans med barnen i meningsfulla sammanhang. 
       Ett sammanhang som blir både kunskaps- och språkutvecklande. Ett meningsfullt sammanhang tar sin utgångspunkt i barnens erfarenheter, intressen, 
       nyfikenhet och förundran. Förundran har en positiv grundton där det jag inte vet gör livet lite mer spännande och intressant (Bornemark, J 2020). 
       Förundran rymmer en förtjusning i att ägna sig åt att ta reda på detta, vi tänker att är så vår nyfikenhet föds. Förundran är, enligt Bornemark varje 
       kunskaps början och pekar åt två håll; dels öppnar den en relation till det vi inte vet och dels leder den till kunskap, alltså fakta och fantasi i 
       förbindelse till varandra, det är så vi ser på att arbeta i projekt tillsammans.
   </p>
    
   <p>
        Ett utforskande arbetssätt är förbundet med ett ämnesöverskridande arbetssätt. Det benämns i en del teoretiska perspektiv för transdisciplinärt arbetssätt som 
        innebär olika ämnesområden förbinds till varandra i ett, för barnen meningsfullt sammanhang. Att förbinda ämnen och språk med varandra för att fördjupa en frågeställning 
        tillsammans med barnen. 
        <i>”Undervisningen handlar om en växelverkan mellan projektets göranden, reflektion, analys – och tillbaka till göranden”</i>(Wahlström, L & Pedraza, A, 2020. S. 26).
   </p>

   <p>
        I ett utforskande arbetssätt innefattas ett erbjudande av en undersökande miljö och närvarande pedagoger som möter barnen i samtal, dialog och reflektion. 
        Att kunna kommunicera är en av nutidens och framtidens viktigaste förmågor och grundläggande för deltagande och lärande i såväl förskola som samhälle. 
        Men för att kunna kommunicera behöver man få tillgång till språk i en varierad form. (Lundström, 2019). 
        Förskolans grundsyn är att barnen har rätt att utveckla alla sina uttrycksmedel, där lek, bild och form, teknik, konstruktion, rörelse, musik, sång, 
        rytmik, drama och dans är lika viktiga delar som kommunikation via språk eller text. (Skolverket, 2018). Undervisning med de estetiska uttryckssätten 
        blir rätten att delta kommunikation, att höras och bli lyssnad på. Med en sådan undervisning som utgångspunkt kommer begreppen delaktighet, tillgänglighet, 
        likvärdighet och gemenskap i fokus. Att delta i estetiska aktiviteter och lärande processer kan ses som en demokratisk rättighet. (Skolverket). 
        Motivation och nyfikenhet, närvaro, tidigare erfarenheter, känslor och reflektion utgör utgångspunkten för vars och ens möjligheter till estetiska 
        erfarenheter och därmed lärandeprocesser (Vygotski, 1995).
   </p>

   <div style="border: 2px solid black; display: inline-flex; border-radius: 2px;">
        <img class="image featured postimg" src="images/may21/img_in_text_may21.png" style="width: 30%; height: auto; max-width: 30%; max-height: 250;" />
        <p>
            <ul style="margin-left: 12px; margin-right: 12px;"> <b>Transdisciplinärt - ämnesöverskridande (sammanflätande) och målrelationellt</b>
                <li><i>Barn berättar när de bygger, arbetar med lera, ritar, målar. Barnen berättar på olika sätt i samspel med olika material, olika barn och olika pedagoger.</i></li>
                <li><i>Olika material och uttryckssätt lockar fram olika tankar och idéer</i></li>
                <li><i>Barnen delar inte upp sin tillvaro i olika ämnesområden. Samtidigt som de leker i skogen löser de tekniska och matematiska problem </i></li>
            </ul>
        </p>
    </div>

    <p>
        <h5><b>Barnet, omsorgen, kunskapandet och lärandet – ett teoretiskt perspektiv</b></h5>
        Det finns många olika barnsyner men det är en barnsyn som vi tycker särskilt mycket om och som ska prägla mötet med barnet. 
        Den barnsyn som vi tar ställning för tar sin utgångspunkt i det relationella perspektivet som innebär att lärandet uppstår tillsammans i mötet med andra människor. 
        Detta sätt att se på lärandet bygger på ett sociokulturellt perspektiv där man menar att lärandet sker i ett socialt och kulturellt sammanhang. 
        I det relationella perspektivet är en central tanke att gruppen och individens lärande står i förbindelse med varandra och är ömsesidigt beroende av varandra. 
        Undervisningen bygger då på kommunikation och interaktion där lärandet sker både i planerade och oplanerade, formella och informella situationer. 
        I detta perspektiv beskrivs också leken som centralt i barns lärande.
    </p>

    <p>
        Kunskap är inget entydigt begrepp. Kunskap kommer till uttryck i olika former, såsom fakta, förståelse, färdighet och förtrogenhet som förutsätter och 
        samspelar med varandra (Skolverket, 2018). Barn har rätt till att vi delar och förmedlar vår kunskap men barn har också rätt till möjligheten att få vara 
        en skapande människa i sitt eget kunskapande (Alnervik, Hvit Lindstrand, 2020). Det är här vi lägger till flera F såsom fantasi och föreställningsförmåga.
    </p>

    <p>
        Omsorg ansluter till begrepp som relationer, hänsyn, ansvar, närhet, stöttning och hur dessa begrepp kommer till uttryck i den pedagogiska vardagen i förskolans praktik. 
        Utveckling och lärande är således ömsesidigt beroende av varandra, pedagogik och omsorg ingår i helhetsperspektivet som oskiljbara (Åsén, 2020). 
        Lärandet sker i samspelet mellan barn och pedagog, det kan benämnas för mellanrummet, mötet mellan pedagogens värld och barnets värld. Omsorgsfulla och 
        förtroendefulla relationer är förutsättning för hållbar och varaktig kunskap (Aspelin). Då blir omsorgen om att dela värld med varandra, att gå i dialog med varandra, 
        att få undersöka mina frågor en utgångspunkt för att nyfikenhet och förundran lever och pågår i projekten. Vi blir till i relationer med varandra, med miljöer och material.
    </p>

    <p>
        I våra förskolor ser vi barnet som aktivt undersökande av sin omvärld, ett barn som eftersträvar samarbete med den vuxna. Det innebär ett barn som inte kan av 
        sig självt utan ett barn som har stora förväntningar på att pedagogen är där för att bidra.
    </p>

    <p>
        När jag själv läser texten i vår gemensamma idé och lyssnar till Karins föreläsning så väcks många tankar hos mig och jag förmodar att det säkert är så för dig också. 
        Mötet med texten och mötet med föreläsningen gör något med oss och jag skulle önska att du den här gången:
        <ul>
            <li>skriver ned dina frågor som väckts</li>
            <li>ta med frågorna till ditt arbetslag</li>
            <li>samtala sedan i arbetslaget utifrån frågeställningarna och vad det innebär för din/er verksamhet och vilka konsekvenser det blir för dig som pedagog? 
                Använd gärna verktygen som vi fått med ”rundan” eller ”EPA” (egen reflektion, parreflektion, alla).</li>
            <li>kanske finns något som ni tillsammans behöver göra ställningstaganden kring?</li>
        </ul>
    </p>

    <p>
        Själv önskar jag att hålla liv i min nyfikenhet, att jag inte så tvärsäkert ska konstatera och veta. Jag vill välja att vara i förundran där det jag inte vet gör 
        livet lite mer spännande och intressant (Bornemark, J 2020). Förundran rymmer en förtjusning i att ägna sig åt att ta reda på detta, vi tänker att är så vår nyfikenhet föds.
        Karin pratade om sin avhandling och hur barnen hade olika teorier kring den fråga som ett projekt tillsammans med barnen utgick ifrån; ”hur vet växter att de ska växa”? 
        Säkert har du varje dag exempel på barns nyfikna frågor, hypoteser och teorier.  Det vore ju väldigt spännande at under en dag skriva ned de frågor som jag hör att 
        barnen ställer sig i sin lek/sitt undersökande med syftet att höja min hörstyrka eller hur?
        Karin pratade också om att barn som är vana att bli lyssnade till producerar mer av egna teorier och att få tänkande människor som lyssnar och respekterar 
        varandras frågor och tankar är väl grunden för vårt demokratiska samhälle och att förskolan blir en demokratisk mötesplats, vilket spännande myller av tankar!
    </p>

    <p>
        De avsnitt i vår gemensamma idé som nu återstår att ta del och reflektera över är följande:
        <ul>
            <li>Pedagogisk dokumentation som kvalitetsverktyg</li>
            <li>Miljö och Material</li>
            <li>En språkande och samtalande pedagog</li>
            <li>Pedagogen i ett kollegialt lärande</li>
        </ul>
    </p>

    <p>
        Och så till sist… du kommer väl ihåg att DU är viktig och DU gör skillnad i varje möte med varje barn och kollega!
    </p>
</article>





















