<!-- Post Jan19 -->
<article class="box post" id="feb21">
    <header>
        <h2 class="blogpost-title" id="feb21" style="text-align: center">Blogginlägg februari
        </h2>
    </header>
    <img class="image featured postimg" src="images/feb21/image2.tif" style="width: 55%; height: auto; max-width: 60%; max-height: 300;" />
    <br>

    <h6>
        <b>
            En gemensam idé för vår kommuns förskolor/ en likvärdig förskola- varför då da?
        </b>
    </h6>
    
    <p>
        En gemensam idé för vårt förskoleområde blir ett sätt att möjliggöra en gemensam tolkning av uppdraget och ett gemensamt ansvar för utvecklingen av 
        den förskola vi vill sträva efter att skapa tillsammans – VI TILLSAMMANS!
    </p>

    <p>
        Skolinspektionen kom 2018 med sin slutrapport ”Förskolans kvalitet och måluppfyllelse”. I rapporten konstaterar Skolinspektionen stora kvalitetsskillnader i 
        svensk förskola. Skolinspektionen skriver att det kan påverka barnens möjligheter att nå så långt som möjligt i sin utveckling och sitt lärande under förskoleåren. 
        Det är ganska skarp kritik och förskolans uppdrag förtydligades också i läroplanen 2018.
    </p>

    <p>
        Vad krävs egentligen för att bli ett arbetslag, en förskola, en kommun där verksamheten genomsyras av hög kvalitet och likvärdighet?
    </p>

    <p>
        Vår gemensamma idé handlar om att utifrån våra nationella styrdokument, välja och tolka begrepp, synliggöra perspektiv och teorier och skapa innebörder 
        och mening åt dessa i det lokala sammanhanget. Det leder till riktning i organisationen och det blir lättare för oss att gemensamt förstå vårt uppdrag. 
    </p>

    <p>
        Forskare talar samstämmigt om att det är viktigt för en organisation att ha en gemensam kompass för att ta ut en riktning och en hållning. 
        I bildningsförvaltningen arbetar vi utifrån visionen ETT RIKT SPRÅK FÖR ETT GOTT LIV och våra löften är viktiga hörnstenar eller pelare som ska bära bygget förskola. 
        Den här visionen beskriver vad vi vill uppnå med organisationen och vår gemensamma verksamhetsidé handlar mer om vad som ska prägla vårt arbete varje dag för att visionen 
        ska leva i de handlingar vi gör, den praktik vi skapar på förskolorna. En gemensam idé ska hjälpa oss till en gemensam kraftsamling som hjälper oss att driva verksamheten 
        framåt, detta skriver Martina Lundström om i sin bok den synliga förskolan (2020). 
    </p>

    <p>
        Sven Persson menar att en likvärdig förskola inte ska förstås som att alla barn ska erbjudas en likadan förskoleverksamhet. 
        Vår gemensamma idé utgör en ram för våra förskolor men det innebär inte att alla ska arbeta på exakt samma sätt men utifrån en gemensam riktning, en gemensam kompass.
    </p>

    <h6>
        Men ord på ett papper – gör de skillnad?
    </h6>

    <p>
        Svaret på frågan i rubriken är kanske ett nja, det gör de å ena sidan efter som orden anger en riktning men för att orden ska komma i jorden inleder vi nu en bred 
        process tillsammans på alla våra förskolor. Vi har under en längre tid arbetad i en process i ledningsgruppen och i samverkansgruppen med att ta del av forskning samt 
        dialogisera kring vilka värden som ska bära vår vision och våra löften i förskolan. Ett arbetsmaterial har tagits fram och delats i nätverket för pedagogisk dokumentation. 
        Efter feedback från pedagoger i nätverket har sedan arbetsmaterialet justerats. Orden i idén behöver sedan vara i fokus för dialoger på varje förskola och hur den ska synas 
        i det konkreta arbetet på förskolan. Flera förskolor har parallellt med det här centrala arbetet också arbetat med en verksamhetsidé för förskolan.
        <br>
        Det här blogginlägget ska ses som ett startskott för en bredare process med vår gemenamma idé, vår gemensamma horisont.
    </p>

   <h6>
        Vilken förskola har du tagit ställning för?
   </h6>

   <p>
        När Oskarshamns kommuns uppmärksammade barnkonventionen så hade jag förmånen att bli intervjuad om förskolan i Oskarshamns kommun och vart vi är på väg. 
        Jag fick flera frågor om mina ställningstaganden för vår förskola och vad barnen egentligen har rätt till i förskolan.
        <br>
        Du hittar en länk till intervjun här i bloggen och här lyfter jag fram en del av mina tankar men vi är ju många jag i ett VI och frågan är då hur blir 
        mitt jag- våra olika jag till ett VI?
        <br>
        Utifrån ovanstående frågor ser jag det som väsentligt att lyssna till fler röster och har därför bett några personer i förskolans samverkansgrupp och förskolans 
        ledningsgrupp att i korta drag berätta om sin syn, sina tankar kring en gemensam idé är viktigt för oss- för vårt VI och vad en idé ska innehålla och hur den ska göra 
        skillnad för barnen.
   </p>

   <h6>
        Alexander Hossmark, förskollärare Sidensvansens förskola
   </h6>

   <p>
        Jag tänker att alla barn ska ha samma förutsättningar oavsett vilken förskola de går på. Jag arbetar på en förskola som har förmånen att möta barn från 
        olika kulturer med flera olika språk. Det är verkligen ett privilegium och vi lär oss nytt varje dag tillsammans med barnen. Alla förskolor ska arbeta utifrån 
        att olikheten är en tillgång, det är inte ett valfritt arbete. Barnen har också rätt att möta hela läroplanen, alla målområden under sin tid i förskolan. 
        Det ska inte bero på vad jag eller mina kollegor har för egna intresseområden som exempelvis att arbeta med digitala verktyg och det som läroplanen skriver att 
        barnen ska få utveckla. En utmaning som vi tillsammans har är att alla barn ska möta en förskollärare som ansvarar för undervisningen och vi behöver ta ett 
        gemensamt ansvar för våra förskolor. Jag tänker att vi behöver en gemensam idé som en slags gemensam överenskommelse om vad barnen ska erbjudas i våra förskolor.
   </p>

  <H6>
        Åsa Isaksson, barnskötare på Gläntans förskola
  </H6>

  <P>
        För att orden ska komma i jorden behöver vi följa upp det vi gör, reflektera och låta det komma tillbaka till barnen- gärna flera gånger. Barnen ska få vara 
        medforskande i sitt eget lärande och vi ser till att det blir lustfyllt och skapar förundran!
        Vi behöver ta vara på godbitar, ta vara på kompetenser och utbyte av sådana i ett kollegialt lärande. I våra hus och mellan våra fina förskolor!
        Ha en organisation och struktur som fungerar. Tillit och arbetsglädje!
        Barn, föräldrar och kollegor ska mötas med respekt och profession. Det kan se olika ut på olika ställen men det ska ändå finnas en självklar likvärdighet.
  </P>

  <H6>
        Lotta Moberg, rektor för Stångeborg och Kristineängs förskolor
  </H6>

  <P>
        När jag ur långtidsminnet plockar fram bilden av min farmor, samma känsla varje gång, så sprider sig en varm intensiv känsla i min 167 cm långa kropp. 
        Känslan börjar i bröstet och sprider sig ut till varje fiber i kroppen och tillbaka in igen. Känslan landar i bröstkorgen och fyller mig med glädje och tacksamhet. 
        Jag tänker <b><i>”vilken tur jag haft som hade en farmor som min”</i></b>. Farmor var lekkamrat och vuxen på samma gång, alltid pigg att tillsammans med mig utforska, 
        skapa och utveckla idéer. Jag har henne att tacka för många härliga barndomsminnen.
        <br>
        För drygt 500 000 barn sker barndomen just nu och vi som arbetar i förskolan skapar minnen av den tillsammans med barnen. Det får inte bara vara tur att barnen får 
        en bra förskola som fylls med härliga barndomsminnen. Här har vi som arbetar i förskolan ett stort ansvar.
        <br>
        I Förskolans läroplan beskrivs vårt uppdrag vilket innebär att vi som arbetar i förskolan har en uppgift att utbilda våra minsta samhällsmedborgare. 
        Förskolans läroplan är tolkningsbar vilket gör den möjlig att tyda utifrån olika traditioner och praxisteorier. Författarna till boken Didaktik i förskolan 
        skriver <b><i>”Att läroplanen har tagits fram i ett partiöverskridande samarbete, och därmed är en politisk kompromiss, bidrar till att läroplanstexterna kan vara både 
        vag och motstridig” (s.60 Didaktik i förskolan)</i></b>.
        <br>
        Det är viktigt att hitta en tolkning av läroplanen där centrala begrepp förenar oss i en gemensam förståelse. En idé om vilken plats förskolan ska vara. 
        En verksamhetsidé skapar ramar och tydlighet och sätter kompassen på den riktning som vår förskola ska ta, vårt syfte och vårt mål. En förutsättning för att 
        lyckas i utvecklingsarbete är en gemensam målbild och utan tydlighet tror jag ingen kommer dit de vill.
        <br>
        En verksamhetsidé med bred förankring i organisationen anser jag ger oss ett meningsfullt uppdrag vilket ger förutsättningar för en likvärdig förskola. 
        När alla tittar åt samma håll kan vi tillsammans med barnen fokusera på att i olika projekt utforska, skapa och utvecklas. Vi skapar på så sätt förutsättningar 
        för en förskola med hög kvalitet. 
        <br>
        När barnen med värme i bröstet tänker tillbaka på sin förskola beror det på ett medvetet målinriktat arbete och inte på tur.
  </P>

  <h6>
        Åsa Björk, rektor för Saltvik, Havslätt, Humlan och Gläntans förskolor
  </h6>

  <p>
        ”I ett lotteri utgår man ifrån att det uppstår skillnader mellan de deltagande. Den ena vinner första pris medan en annan vinner andra pris. Men det ska inte spela någon 
        roll var man som barn tillbringar sin förskoletid och det måste vara allas angelägenhet som arbetar i förskolan. Idag ser det inte riktigt ut så…. 
        Barnen är inga deltagare som tävlar om att hamna på den bästa förskolan för att få de bästa förutsättningarna. De är barn som ska ha samma rättigheter till 
        att utvecklas oavsett på vilken förskola de går.
        Vi måste vara klara över varför och på vilka grunder vi fattar beslut om arbetssätt, pedagogiska ställningstagande, förhållningssätt, rutiner, 
        organisation, ja allt det som rör barnens utbildning i förskolan. Vi behöver alla ta ansvar för utbildningen, vi behöver kunna svara på vad och varför vi gör på 
        olika sätt. Det är först då vi kommer uppleva att det blir lätt, när vi undviker tyckande och diskussioner eftersom vi alla utgår från samma grund, En gemensam ide. 
        Då förhåller vi oss professionella i vårt uppdrag och barnen får en likvärdig förskola.”  
  </p>

  <h6>
        Petra Jansson, förskollärare på Långelids förskola
  </h6>
  <p>
        Det blev lite text som är taget ur vetenskapsrådet "En likvärdig förskola för alla barn" men som jag tycker stämmer in på vad jag tycker. Barnen har rättigheter men 
        för att de ska få detta så måste förskolan få rätt förutsättningar!
        <I>
            Enligt Skollagen ska förskolan vara likvärdig och erbjuda alla barn en förskoleverksamhet av hög kvalitet. Frågan om förskolans 
            likvärdighet blir än mer betydelsefull då förskolan som institution och organisation har fått ökad betydelse för det svenska utbildningssystemet. 
            Förskolans likvärdighet är därigenom en angelägenhet för hela det svenska utbildningssystemet och bör därför inte behandlas separat från diskussionen om den 
            svenska skolans likvärdighet. 
            </br>
            De pedagogiska relationerna mellan förskolepersonal och barn är viktigast för barns lärande och utveckling på kort och lång sikt. Kvaliteten i 
            förskoleverksamheten avgörs därmed i det konkreta mötet med barnet. Likvärdighetens och kvalitetens brännpunkt blir då i grunden en fråga om hur 
            förskolepersonal förstår, agerar, lyssnar på barnet, hur man förmår att se barnets potential och handla så att barnet känner sig engagerade, dugligt och 
            aktivt i sitt lärande. En likvärdig förskola innebär att alla barn ska ha möjlighet att mötas av förskolepersonal som har kompetens, kunskap och förutsättningar 
            att möta barnet/barnen så att de pedagogiska relationerna håller en hög kvalitet. Ur ett likvärdighetsperspektiv är det viktigt att de pedagogiska relationerna 
            tar sin utgångspunkt i en inkluderande pedagogik för alla barn. De pedagogiska relationerna gynnas av ett medvetet föräldrasamarbete och är kopplat till hur 
            väl förskolepersonal förmår att lyssna på föräldrars röster, ge dem inflytande och uppmuntra deras delaktighet och engagemang.
            <br>
            Likvärdiga förutsättningar och villkor måste vara grundläggande för den svenska förskolans likvärdighet. Nedan är de områden som forskningen framhållit som 
            de mest betydelsefulla villkoren för förskolans likvärdighet: 
            <ul>
                <li>
                    <i>Förskolepersonalens utbildningsnivå och kompetens.</i>
                </li>
                <li>
                    <i>
                        Förskolepersonalens villkor – personaltäthet, barngruppernas storlek, personalomsättning, lön, planeringstid
                    </i>
                </li>
                <li>
                    <i>
                        Förskolans tillgänglighet.
                    </i>
                </li>
            </ul>
            Skollagens formulering om att likvärdighet innebär lika tillgång till utbildning, lika kvalitet på utbildningen och att utbildningen ska vara kompenserande, 
            det senare har förståtts som att förskolan ska verka för social jämlikhet och i förekommande fall kompensera för ojämlika förhållanden
            <br>
            En likvärdig förskola innebär då att alla barn ska ha möjlighet att mötas av förskolepersonal som har kompetens, kunskap och förutsättningar att möta 
            barnet/barnen så att de pedagogiska relationerna håller en hög kvalitet.
            <br>
            (fördelningen av högskoleutbildade förskollärare kan bidra till att förskolan inte är likvärdig).
        </i>
    </P>

    <p>
        Visst är det många spännande tankar vi fått dela här. Du har också en viktig tanke om vad förskolan ska vara för plats.
    </p>

    <p>
        Utifrån det du läst här så kan du fundera över hur du utifrån läroplanen skulle beskriva vilken förskola barnen har rätt till?
    </p>

    <p>
        Under de närmaste månaderna kommer du att få ta del av förslaget till vår gemensamma idé- vår gemensamma horisont och fundera över om den blir en hjälp i 
        att tolka förskolans uppdrag och en riktning med värden som ska bära våra löften och vår vision – ett rikt språk för ett gott liv.
    </p>

    <p>
        Det krävs mod att enas och ta ställning för sådana arbetssätt som kan bli våra minsta gemensamma förutsättningar för att principer och värdegrundsprat 
        inte bara ska bli dekorationer som döljer det konkreta arbetet, detta skriver Harold Göthson.
        Tillsammans har vi det här modet!
    </p>

    <p>
        Du är viktigt och du gör skillnad!
    </p>
</article> <!-- End December19 -->