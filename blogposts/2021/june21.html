<!-- Post Jan19 -->
<article class="box post" id="june21">
    <header>
        <h2 class="blogpost-title" id="june21" style="text-align: center">Blogginlägg juni 2021 - Tack för allt du bidraget med under läsåret som nu är på väg mot sitt slut
        </h2>
    </header>
    <img class="image featured postimg" src="images/june21/june_21_img.tif" style="width: 55%; height: auto; max-width: 60%; max-height: 300;" />
    <br>

    <p>
        Nu närmar sig sommaren med, vad jag hoppas lite lediga och lata dagar för oss alla som ska ge oss kraft till ett nytt läsår efter sommaren (även om några av 
        oss också jobbar några veckor i sommar)!
    </p>

    <p>
        Vi lämnar ett läsår bakom oss som till stora delar har präglats av ett år av utmaningar vad det gäller att bedriva utbildning i förskola i en pandemikris. 
        Under året har vi på flera olika sätt ställt om organisationen av en dag på förskolan men det har också inneburit förändringar för hur föräldrarna har kunnat 
        vara delaktiga i förskolan.
    </p>

    <p>
        Jag vill rikta ett stort tack till dig för att du arbetat med att göra skillnad för våra barn i förskolan! Ibland kan ett ord som tack kännas lite 
        fjuttigt men jag hittar inget bättre sätt att uttrycka det på.
    </p>

    <p>
        Hösten-20 var också startskottet för samarbetet med Skolverket och det inleddes med att våra fördjupningspedagoger och rektorer inledde utbildningen i 
        kollegialt lärande och vi har tillsammans mött nya begrepp som EPA och rundan. I inledningen kändes det lite vacklande kring hur metoderna skulle användas. 
        Vi behöver fortsätta att förbinda detta till den gemensamma reflektionen kring vår pedagogiska dokumentation. Det är just i de här sammanhangen, på den pedagogiska 
        måndagen när vi är i gemensam reflektion som vi också kan använda EPA och rundan. Detta hjälper oss att komma lite djupare i reflektionen, att inte så 
        säkert bara se på ett sätt utan tänka ur många olika perspektiv. Under våren har vi alla fördjupat oss kring interkulturellt förhållningssätt och genom de 
        kunskaperna också försöka att synliggöra mina och dina normer kring olika aspekter. Detta gäller ju inte minst vår pedagogiska dokumentation som är ett bra 
        verktyg för att ha gemensamt fokus, att titta närmare på normer som styr våra handlingar. Genom att synliggöra kan vi också förändra vårt tänkande och också 
        våra handlingar, att träna oss på att göra på andra sätt som innebär att jag istället vidgar mina normer.
    </p>

    <p>
        I höst inleder vi vårt samarbeta med Jönköpings University som ska ge specialiseringen i SKUA till förskolan, det ska bli riktigt intressant och jag hoppas 
        att du ska det se det meningsfullt att utveckla nya kunskaper kring språk och kunskapsutvecklande arbetssätt.
    </p>

    <p>
        Vårens blogginlägg har till stora delar handlat om vår gemensamma verksamhetsidé, en gemensam idé om en förskola byggd på löften och värden – en strävan 
        efter likvärdighet för våra förskolor. Vår verksamhetsidé bildar en grund för hur vi tänker att läroplanen och våra löften ska realiseras i en praktik på våra förskolor. 
        Utifrån våra gemensamma löften arbetar vi  i skola och förskola med utgångspunkt i att ta tillvara allas lust att lära och utvecklas. 
        Trygga mötesplatser för upplevelser och lärande och ett möte med professionella och engagerade pedagoger ser vi som en förutsättning för att 
        förskola och skola skall bli den platsen. 
    </p>

    <p>
        Detta blogginlägg kommer att handla om den inledande delen om förskolans historik och Oskarshamns perspektiv
    </p>

    <p>
        Jag är väldigt tacksam över att i detta blogginlägg få dela med mig av ett samtal som jag haft med Harold Göthson kring förskolans framväxt men 
        också varför en kommun behöver en gemensam idé kring sina förskolor, varför barnen ska komma till oss i förskolan. Vi för också dialog om hur vår 
        gemensamma idé kan bli en uppmuntran och förväntan som spänner bågen, en angelägenhet för oss alla. Harold resonerar kring hur varje förskola 
        utformar en reflekterande kultur och den pedagogiska dokumentationen behöver ha mer fokus på barns lärande individuellt och i grupp. Han utmanar också 
        vår tanke kring det kollegiala lärandet och ställer frågan hur det vi vet att det kollegiala lärandet verkligen blir ett lärande? Nya ord och begrepp 
        kan också bara ”klistras på” ett gammalt sätt att göra. Det kollegiala lärandet behöver också leda till att jag prövar andra handlingar, ett kollaborativt lärande.
    </p>

    <p>
        Filmen är inspelad genom ett teamsmöte mellan mig och Harold och är indelad följande i tre delar:
        <ul>
            <li>
                Förskolan – en historisk blick kring förskolans framväxt.
            </li>
            <li>
                Förskolan i dag – varför ska vi och barnen mötas i förskolan?
            </li>
            <li>
                En gemensam idé för en tänkande organisation – vad är det vi i Oskarshamns förskolor tar ställning för?
            </li>
        </ul>
        <br>
        Harold avslutar med ett citat från muminmamman: <i>”Allt är mycket osäkert, det är det som gör mig så lugn”</i>
    </p>

    <p>
        I augusti möts vi åter på våra förskolor och då är också vår gemensamma verksamhetsidé färdigtryckt ☺ Vi kommer att ta del av en 
        gemensam inledning och sedan en workshop som alla förskolor kommer att genomföra som handlar om att knyta band till vår gemensamma idé, 
        från jag till vi och sedan tillbaka igen!
    </p>

    <p>
        Nu vill jag önska dig en fin sommar med hopp om att den blir som du önskar!
    </p>

    <p>
        Ett möte mellan Harold och mig kring vår gemensamma verksamhetsidé:
    </p>
    <br>

    <iframe 
        width="540" 
        height="534" 
        src="https://www.youtube.com/embed/6vM2Pb284ow" 
        title="YouTube video player" 
        frameborder="0" allow="accelerometer; autoplay; clipboard-write; encrypted-media; gyroscope; picture-in-picture" 
        allowfullscreen
        style="max-width: 70%; max-height: 350px; display: flex; margin-left: 20%;">
    </iframe>
</article>






















